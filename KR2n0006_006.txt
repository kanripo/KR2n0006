# -*- mode: mandoku-view; -*-
#+TITLE: 漢藝文志考證
#+DATE: 2015-08-24 22:53:41.209815
#+PROPERTY: ID KR2n0006
#+PROPERTY: BASEEDITION WYG    
#+PROPERTY: JUAN 卷六
<pb:KR2n0006_WYG_006-1a>¶
欽定四庫全書¶
　漢藝文志考證卷六¶
　　　　　　　　　　　　宋　王應麟　撰¶
　道¶
伊尹五十一篇¶
　説苑臣術篇吕氏春秋皆引伊尹對湯問(周書王㑹/有伊尹朝)¶
　(獻商/書)愚謂孟子稱伊尹曰天之生此民也使先知覺¶
　後知使先覺覺後覺也予天民之先覺者也予将以¶
<pb:KR2n0006_WYG_006-1b>¶
　斯道覺斯民也非予覺之而誰也伊尹所謂道豈老¶
　氏所謂道乎志於兵權謀省伊尹太公而入道家盖¶
　戰國權謀之士著書而託之伊尹也湯誓序曰伊尹¶
　相湯伐桀升自陑孔安國謂出其不意豈知伊尹者¶
　哉傳伊尹之言者孟子一人而已¶
太公謀八十一篇言七十一篇兵八十五篇¶
　李靖曰謀所謂隂謀不可以言窮言不可以兵窮兵¶
　不可以財窮此三門也齊世家後世之言兵及周之¶
<pb:KR2n0006_WYG_006-2a>¶
　隂權皆宗太公為本謀(戰國䇿蘓秦得太公隂符/之謀隋志有太公隂謀)文¶
　選注引七畧太公金版玉匱　雖近世之文然多善¶
　者(又引太公金匱太史公序齊世家曰謬權/於幽正義謂六韜三畧隂符七術之屬)愚謂老¶
　氏曰将欲翕之必固張之將欲奪之必固與之此隂¶
　謀之言也范蠡用之以取吳張良本之以滅項而言¶
　兵者尚焉此太史公入道家然隂謀之術申商韓非¶
　之所本也文王之徳之純太公見而知之丹書敬義¶
　之訓武王得於師尚父隂謀傾商之説陋矣¶
<pb:KR2n0006_WYG_006-2b>¶
辛甲二十九篇¶
　劉向别録曰辛甲故殷之臣事紂盖七十五諫而不¶
　聴去至周召公與語賢之告文王文王親自迎之以¶
　為公卿封長子左氏傳辛甲為太史命百官官箴王¶
　闕¶
鬻子二十二篇¶
　太史公序楚世家曰重黎業之吳囘接之殷之季世¶
　粥子牒之劉向别録云鬻子名熊封於楚劉勰曰鬻¶
<pb:KR2n0006_WYG_006-3a>¶
　熊知道而文王咨謀諸子肇始莫先於斯唐逢行珪¶
　注一卷十四篇(序云卷軸不全/而其門可見)賈誼新書引文王武¶
　王成王問粥子列子天瑞篇引粥熊曰運轉無已天¶
　地宻移疇覺之哉力命篇引粥熊語文王曰自長非¶
　所増自短非所損(陸佃曰列子所稱即南華藏舟鳬/鶴之義也今其書無之則熊之嘉)¶
　(言要㫖亡/者多矣)又小説有鬻子説十九篇後世所加¶
管子八十六篇¶
　劉向序所校讎中管子書大中大夫卜圭書臣富參¶
<pb:KR2n0006_WYG_006-3b>¶
　書射聲校尉立書太史書凡中外書五百六十四以¶
　校除復重四百八十四篇定著八十六篇太史公曰¶
　余讀管氏牧民山髙乗馬輕重九府詳哉言之也九¶
　府書民間無有山髙一名形勢(今二十四卷牧/民至輕重庚)傅子¶
　曰管子書過半是後之好事者所加輕重篇尤鄙俗¶
　今本房喬注唐志謂尹知章注文選引江邃文釋云¶
　管子曰夫士懐耿介之心不䕃惡木之枝今檢管子¶
　近亡數篇恐是亡篇之内而邃見之(石林葉氏曰其/間頗多與鬼谷)¶
<pb:KR2n0006_WYG_006-4a>¶
　(子相亂管子自序其事亦泛濫不切疑皆戰國䇿士/相附益蘓氏古史謂多申韓之言非管子之正也甚)¶
　(者以智欺其民以術傾隣國有不貲之寳石/壁菁茅之謀使管仲而信然尚何以霸哉)¶
老子¶
　隋志梁有漢長陵三老母丘望之注老子二卷志不¶
　著録晁氏公武曰以周平王四十二年授闗尹喜凡¶
　五千七百四十有八言八十一章言道徳之㫖其末¶
　云使民復結繩而用之盖三皇之道也東萊吕氏曰¶
　孔子嘗問禮焉今載於曽子問者與五千言殊不類¶
<pb:KR2n0006_WYG_006-4b>¶
　盖告孔子者其所職著於書者自其所見也陸徳明¶
　序録云周敬王時西出闗為闗令尹喜説道徳二篇¶
　尚虚無無為漢文帝時河上公作章句四篇以授帝¶
　言治身治國之要(志無河上公章句鄰氏傅氏徐氏/劉向傳説今皆亡  王禹玉曰今)¶
　(資善堂所寫御本獨無章/名章名疑非老氏之意)薛氏曰古文老子道徳上¶
　下經無八十一章之辨今文有河上公注分八十一¶
　章史記樂臣公本師河上丈人教安期再𫝊至于臣¶
　公其弟子盖公為曹相國師脩黄帝老子學則丈人¶
<pb:KR2n0006_WYG_006-5a>¶
　者乃今所謂河上公也自晉世已言其教漢文帝叙¶
　述尤怪誕景迂晁氏曰常善救人故無棄人常善救¶
　物故無棄物獨得諸河上公古本無有也傅奕能辨¶
　之王弼題曰道徳經不析道徳而上下之猶近古歟¶
　(葉氏曰老氏之書其與孔子異者/皆矯世之辭而所同者皆合於易)¶
老子指歸(不著録/)¶
　隋志十一卷嚴遵撰列子釋文云遵字君平作指歸¶
　十四篇演觧五千文¶
<pb:KR2n0006_WYG_006-5b>¶
文子九篇(與孔子並時而稱周平王問似依託/)¶
　今本十二篇道原至上禮李暹注豈暹析之歟其𫝊¶
　曰姓辛氏葵丘濮上人號曰計然范蠡師事之本受¶
　業於老子文子録其遺言為十二篇名研文子其字¶
　也志注謂似依託晁氏曰三代之書經秦火之後幸¶
　而存者錯亂參差如爾雅周公作而有張仲孝友是¶
　也桞宗元以為駁書曹子建表引文子李善註以為¶
　計然今其書一以老子為宗略無與范蠡謀議之事¶
<pb:KR2n0006_WYG_006-6a>¶
　貨殖傳注計然其書則有萬物録著五方所出皆述¶
　之事見皇覧及晉中經簿唐志農家范子計然十五¶
　卷注云范蠡問計然荅則與文子了不同北史蕭大¶
　圜曰陶朱成術於辛文¶
蜎子十三篇(名淵楚人/)¶
　史記環淵楚人學黄老道徳之術著上下篇(廣韻古/有楚賢)¶
　(者環/淵)索隠正義皆無注釋今按文選枚乗七發便蜎¶
　詹何之倫注云淮南子雖有鈎鍼芳餌加以詹何蜎¶
<pb:KR2n0006_WYG_006-6b>¶
　蠉之數猶不能與罔罟争得也宋玉與登徒子偕受¶
　釣於𤣥淵七畧蜎子名淵三文雖殊其人一也¶
闗尹子九篇¶
　劉向校中秘書九篇(太常存七篇/臣向本九篇)盖公授曹相國參¶
　相國薨書葬至孝武時有方士來以七篇上上以僊¶
　處之淮南王安好道聚書有此不出臣向父徳因治¶
　淮南王事得之(永始二年八/月庚子上)一字二柱三極四符五¶
　鑑六七七釡八籌九藥列仙傳云著書九篇名闗令¶
<pb:KR2n0006_WYG_006-7a>¶
　子¶
莊子五十二篇¶
　郭象注三十三篇内篇七外篇十五襍篇十一陸徳¶
　明序録云荘生宏才命世辭趣華深正言若反故莫¶
　能暢其𢎞致後人増足漸失其真故郭子𤣥云一曲¶
　之才妄竄竒説若閼奕意脩之首危言游鳬子胥之¶
　篇凡諸巧襍十分有三藝文志五十二篇即司馬彪¶
　孟氏所注是也(内篇七外篇二十八/襍篇十四觧説三)言多詭誕或似¶
<pb:KR2n0006_WYG_006-7b>¶
　山海經或類占夢書故注者以意去取其内篇衆家¶
　並同自餘或有外而無襍唯子𤣥所注特㑹莊生之¶
　㫖(成𤣥英疏荘/周字子休)文選注太平御覧引莊子閼奕游鳬¶
　之語荀子曰莊子蔽於天而不知人朱文公曰莊子¶
　見道體盖自孟子之後荀卿諸公皆不能及韓文公¶
　曰子夏之學其後有田子方子方之後流而為莊周¶
　(故周之書喜稱/子方之為人)¶
列子八篇¶
<pb:KR2n0006_WYG_006-8a>¶
　劉向校中書列子五篇與長社尉臣參校讎太常書¶
　三篇太史書四篇臣向書六篇臣參書二篇内外書¶
　凡二十篇以校除復重十二篇定著八篇(天瑞至/説符)穆¶
　王湯問二篇迂誕恢詭非君子之言也至於力命篇¶
　一推分命揚子之書唯貴放逸二義乖背不似一家¶
　之書(永始三年八/月壬寅上)桞宗元曰劉向録列子曰鄭穆公¶
　時人穆公在孔子前幾百嵗列子書言子産鄧析史¶
　記鄭繻公二十四年鄭殺其相駟子陽子陽正與列¶
<pb:KR2n0006_WYG_006-8b>¶
　子同時是嵗魯穆公十年不知向言魯穆公時遂誤¶
　為鄭耶莊周放依其辭其稱夏竦狙公紀渻子季咸¶
　等皆出列子其文辭類莊子而尤質厚其楊朱力命¶
　疑其楊子書其言魏牟孔穿皆出列子後不可信(或/謂)¶
　(鄭繻公字/誤為繆公)東萊吕氏曰以列子所載楊朱遇老子老¶
　子中道而歎一章觀之則朱受學於老子不疑朱之¶
　言見於列子者因多後人所附益為我之説亦畧可¶
　見也石林葉氏曰天瑞黄帝篇與佛書相表裏吕氏¶
<pb:KR2n0006_WYG_006-9a>¶
　曰列子多引黄帝書盖古之㣲言𫝊久而差者𤣥牝¶
　一章今見老子此戰國秦漢所以並言黄老也¶
老成子十八篇¶
　列子曰老成子學幻於尹文先生¶
長盧子九篇¶
　史記楚有尸子長盧¶
公子牟四篇(先莊子/)¶
　荀子非十二子注魏牟魏公子封於中山今莊子有¶
<pb:KR2n0006_WYG_006-9b>¶
　公子牟稱莊子之言以折公孫龍據即與莊子同時¶
　也又列子稱公子牟觧公孫龍之言龍平原君之客¶
　而張湛以為文侯子據年代非也説苑公子牟東行¶
　穣侯送之未知何者為定¶
田子二十五篇¶
　吕氏春秋曰老&KR0389;貴柔孔子貴仁墨翟貴廉闗尹貴¶
　清子列子貴虚陳駢貴齊陽朱貴已孫臏貴勢王廖¶
　貴先兒良貴後尸子廣澤篇曰墨子貴兼孔子貴公¶
<pb:KR2n0006_WYG_006-10a>¶
　皇子貴衷田子貴均列子貴虚料子貴别史記世家¶
　齊宣王喜文學游説之士自如騶衍淳于髠田駢接¶
　子慎到環淵之徒七十六人皆賜列第為上大夫不¶
　治而議論是以齊稷下學士復盛且數百千人劉向¶
　别録曰稷齊城門名談説之士期㑹於稷門下故曰¶
　稷下鄭志張逸問云我先師棘下生何時人荅云齊¶
　田氏時善學者所㑹處也齊人號之棘下生無常人¶
　也西山真氏曰莊生所述諸子墨翟禽滑釐其一也¶
<pb:KR2n0006_WYG_006-10b>¶
　宋鈃尹文其二也彭蒙田駢慎到其三也闗尹老&KR0389;¶
　其四也莊周其五也惠施其六也異端之盛莫甚於¶
　此時(陳駢即田駢也荀子非/十二子與慎到並言)七畧齊田駢好談論故¶
　齊人為語曰天口駢(天口者言田駢子不可窮其口/若事天荀子注其學本黄老歸)¶
　(名/法)¶
老萊子十六篇¶
　史記老萊子亦楚人也著書十正篇言道家之用與¶
　孔子同時大戴禮云徳㳟而行信終日言不在悔尤¶
<pb:KR2n0006_WYG_006-11a>¶
　之内貧而能樂盖老萊子之行也(文選注引尸子老/萊子曰人生於天)¶
　(地之間/寄也)戰國策云不聞老萊子之教孔子事君乎示¶
　之其齒之堅也六十而盡相靡也¶
鶡冠子一篇¶
　今四卷十五篇(隋志/三卷)博選至學問桞宗元辨此書非¶
　古謂好事者偽為其書而韓愈獨稱焉謂其詞襍黄¶
　老刑名(陸佃序曰自博選篇至武靈王問凡十有九/篇而退之讀此云有六篇者非全書也今四)¶
　(篇亡測真𨼆傳以鶡為/冠莫  其名因服成號)¶
<pb:KR2n0006_WYG_006-11b>¶
黄帝四經四篇黄帝銘六經篇¶
　史記正義黄帝道書十卷隋志漢時道書之流三十¶
　七家大㫖皆去健羡處沖虚其黄帝四篇老子二篇¶
　最得深㫖(黄帝老子之書謂之黄老列子引黄帝書/吕氏春秋引黄帝言又曰嘗得學黄帝之)¶
　(所以誨顓頊矣賈&KR0105;/淮南子引黄帝曰)朱文公曰黄帝聰明神聖得之¶
　於天天下之理無不知天下之事無不能上而天地¶
　隂陽造化發育之原下而保神練氣愈疾引年之術¶
　庻物萬事之理巨細精粗洞然於胸次是以其言有¶
<pb:KR2n0006_WYG_006-12a>¶
　及之者而世之言此者因自託焉以信其説於後世¶
　至戰國時方術之士遂筆之書以相傳授如列子所¶
　引與素問握竒之屬盖必有粗得遺言之彷彿者如¶
　許行所道神農之言耳周官外史所掌三皇五帝之¶
　書恐不但若此而已東萊吕氏曰漢初黄老世有傳¶
　授觀樂毅𫝊賛可考皇覧記隂謀黄帝金人器銘武¶
　王問尚父曰五帝之誡可得聞歟尚父曰黄帝之戒¶
　曰吾之居民上也揺揺恐夕不至朝故為金人三封¶
<pb:KR2n0006_WYG_006-12b>¶
　其口曰古之慎言(金人銘盖六篇之/一也亦見家語)蔡邕論黄帝有¶
　巾機之法皇王大紀曰黄帝作輿几之箴以警宴安¶
　作金几之銘以戒逸欲黄帝内傳一卷序云籛鏗得¶
　之於衡山石室中至劉向校書見之遂傳于世¶
㨗子二篇(齊人武帝時説/)¶
　史記接子齊人與慎到田駢同時皆學黄老(正義藝/文志云)¶
　(接子/二篇)此云武帝時説當考(三輔决録/有接昕子)¶
鄭長者二篇¶
<pb:KR2n0006_WYG_006-13a>¶
　袁淑真隠傳鄭長者隠徳無名著書一篇言道家事¶
　韓非稱之世傳是長者之辭因以為名今按韓非子¶
　外儲説鄭長者有言曰夫虚静無為而無見也¶
素王妙論(不著録/)¶
　太史公素王妙論曰諸稱富者非貴其身得志也乃¶
　貴恩覆子孫澤及鄉里也黄帝設五法布之天下用¶
　之無窮盖世有能知者莫不尊親如范子可謂曉之¶
　矣管子設輕重九府行伊尹之術則桓公以霸范蠡¶
<pb:KR2n0006_WYG_006-13b>¶
　行十術之計二十一年之間三致千萬再散與貧七¶
　畧云司馬遷撰史記正義云二卷今僅見此語於太¶
　平御覧(越世家注引云/范蠡本南陽人)隋志梁有太史公素王妙議¶
　二卷¶
道家者流¶
　致堂胡氏曰道以天下共由而得名得道而盡惟堯¶
　舜文王孔子而已黄帝之書無𫝊老&KR0389;八十一篇槩¶
　之孔孟固難以大成歸之自其所見而立言不可與¶
<pb:KR2n0006_WYG_006-14a>¶
　天下共由也獨善其身不可與天下共由而名之曰¶
　道此漢以來淺儒之論以啟後世枝流分裂之弊(陳/平)¶
　(曰我多隂謀是道家之所禁太史/公曰平少時本好黄帝老子之術)太史公習道論六¶
　家要㫖言道家為長¶
　隂陽¶
鄒子四十九篇鄒子終始五十六篇¶
　史記鄒衍深觀隂陽消息而作怪迂之變終始大聖¶
　之篇十餘萬言其語閎大不經(云云/)燕昭王身親徃¶
<pb:KR2n0006_WYG_006-14b>¶
　師之作主運(劉向别録云鄒/子書有主運篇)封禪書云自齊威宣之¶
　時鄒子之徒論著終始五徳之運(如淳曰今其書有/五徳始終五徳各)¶
　(以所勝/為行)及秦帝而齊人奏之故始皇采用之又云鄒¶
　衍以隂陽主運顯於諸侯(如淳曰今其書有主運五/行相次轉用事隨方靣為)¶
　(服/)公孫臣上書曰推終始𫝊則漢當土徳(鹽鐵論及/論衡並以)¶
　(衍言迂/怪虚妄)東萊吕氏曰方騶衍推五徳之運人視之特¶
　隂陽末術耳若無預於治亂之數也及至始皇始采¶
　用之定為水徳以為水徳之治剛毅戾深事皆决於¶
<pb:KR2n0006_WYG_006-15a>¶
　法刻削無仁恩和義然後合五徳之數於是急法乆¶
　者不赦則其所繫豈小哉(周禮司爟注鄭/司農引鄒子)¶
南公三十一篇¶
　史記項羽紀楚南宫曰楚雖三户亡秦必楚也正義¶
　虞喜志林云南公者道士識廢興之數知亡秦者必¶
　於楚徐廣曰楚人也善言隂陽真隠𫝊居國南鄙因¶
　以為號著書言隂陽事¶
容成子十四篇¶
<pb:KR2n0006_WYG_006-15b>¶
　吕氏春秋容成作歴莊子則陽篇容成氏曰除日无¶
　嵗无内无外¶
張蒼十六篇¶
　本傳蒼尤邃律歴著書十八篇言隂陽律歴事(志篇/數不)¶
　(同/)¶
鄒奭子十二篇(七畧曰鄒赫子齊人為之語曰彫龍文/赫赫言鄒衍之術文飾之若彫鏤龍)¶
　史記云頗采騶衍之術以紀文衍之術迂大而閎辨¶
　奭也文具難施¶
<pb:KR2n0006_WYG_006-16a>¶
五曹官制五篇(漢制似賈誼所條/)¶
　賈誼傳誼以為冝當改正朔易服色制度定官名興¶
　禮樂廼草具其儀法色上黄數用五為官名悉更奏¶
　之¶
公孫渾邪十五篇¶
　公孫賀傳祖父昆邪景帝時封平曲侯著書十餘¶
　篇¶
　法¶
<pb:KR2n0006_WYG_006-16b>¶
李子三十二篇¶
　食貨志李悝為魏文侯作盡地力之教(史記魏有李/悝盡地力之)¶
　(教/)晉形法志魏文志師李悝撰次諸國法著法經(戰/國)¶
　(策魏安陵君曰吾先君成侯受詔襄王以守此地也/手受大府之憲憲之上篇曰子弑父臣弑君有常不)¶
　(赦國雖大赦降城/亡子不得與焉)張斐律序鄭鑄刑書晋作執秩趙¶
　制國律楚造僕區並述法律之名申韓之徒各自立¶
　制(通鑑外紀李悝為上地守下令曰人有狐疑之訟/今射的中者勝不中者負令下而人皆習射及與)¶
　(秦人戰/大敗之)¶
<pb:KR2n0006_WYG_006-17a>¶
商君二十九篇¶
　太史公曰嘗讀商君開塞耕戰書與其人行事相類¶
　正義云商君書五卷館閣書目今是書具存共二十¶
　六篇(三篇/亡)後魏刑罰志商君以法經六篇入説於秦¶
　設參夷之誅連相坐之法¶
申子六篇¶
　史記申不害傳申子之學本於黄老而主刑名著書¶
　二篇號申子注劉向别録曰今民間所有上下二篇¶
<pb:KR2n0006_WYG_006-17b>¶
　中書六篇皆合二篇已備過太史公所記元帝紀注¶
　劉向别録云申子學號刑名刑名者以名責實尊君¶
　卑臣崇上抑下宣帝好觀其君臣篇唐志三卷崇文¶
　總目館閣書目皆缺荀子曰申子蔽於勢而不知知¶
　韓非子曰申不害徒術而無法公孫鞅徒法而無術¶
　(淮南子曰商鞅之啟塞申子之三符子七畧曰孝宣/皇帝重申不害君臣篇使黄門郎張  喬正其字)¶
處子九篇¶
　史記趙有劇子之言注徐廣曰按應劭氏姓注云處¶
<pb:KR2n0006_WYG_006-18a>¶
　處子索隠曰前史不記其名(風俗通漢有北海太守處/興盖處子之後史記正義)¶
　(趙有劇孟劇/辛是有劇姓)¶
慎子四十二篇¶
　史記慎到趙人著十二論正義慎子十卷戰國時處¶
　士館閣書目一卷案漢志四十二篇今三十七篇亡¶
　唯有威徳因循民襍徳立君人五篇滕輔注(荀子曰/慎子蔽)¶
　(於法而不知賢又曰慎子有見於後無見於/先史記注徐廣曰劉向所定有四十一篇)荀子注¶
　其術本黄老歸刑名多明不尚賢不使能之道(太平/御覧)¶
<pb:KR2n0006_WYG_006-18b>¶
　(引慎子昔者天子手能衣而宰夫設服足能行而相/者導進口能言而行人稱辭諺云不聰不明不能為)¶
　(王不瞽不聾不能/為公皆在亡篇)¶
韓子五十五篇¶
　史記韓非傳喜刑名法術之學而其歸本於黄老作¶
　孤憤五蠧内外儲説林説難十餘萬言注新序曰申¶
　子書號曰術商鞅書號曰法皆曰刑名東萊吕氏曰¶
　太史公謂非喜刑名法術之學則兼治之也索隠按¶
　韓子書有觧老喻老二篇是亦崇黄老之學也今本¶
<pb:KR2n0006_WYG_006-19a>¶
　二十卷五十六篇沙隨程氏曰非書有存韓篇故李¶
　斯言非終為韓不為秦也後人誤以范雎書厠于其¶
　書之間乃有舉韓之論通鑑謂非欲覆宗國則非也¶
　(韓安國受韓/子襍家説)¶
晁錯三十一篇¶
　錯學申商刑名於軹張恢生所與洛陽宋孟及劉帯¶
　同師吕氏曰中商之學亦世有傳授唐志晁氏新書¶
　七卷隋志梁有三卷文選賔戯注引朝錯新書太史¶
<pb:KR2n0006_WYG_006-19b>¶
　公曰賈生晁錯明申南(蘓氏曰錯不足道/也而&KR0105;亦為之)¶
漢律(不著録/)¶
　晉刑法志秦漢舊律其文起自魏文侯師李悝撰次¶
　諸國法著法經以為王者之政莫急於盗賊故其律¶
　始於盗賊須劾捕故著網捕二篇其輕狡越城博戯¶
　借假不廉滛侈踰制為襍律一篇又以具律具其加¶
　减是故所著六篇而已然皆罪名之制也(唐六典注/李悝集諸)¶
　(國刑書造法經六篇一盗法二賊法三囚法四捕法/五襍法六具法商鞅傳之改法為律吕氏曰具律令)¶
<pb:KR2n0006_WYG_006-20a>¶
　(之名例/律也)商君受之以相秦漢承秦制蕭何定律除參¶
　夷連坐之罪増部主見知之條益事律興廐户三篇¶
　(吕氏曰三篇/摠謂之事律)合為九篇叔孫通益律所不及傍章十¶
　八篇張湯越宫律二十七篇趙禹朝律六篇合六十¶
　篇(隋志漢/律久亡)上計律(周禮典/路注)大樂律(大胥/注)尉律(説文叙/昭帝紀)¶
　(注/)田律(周禮士/師注)酎金律(丁乎/漢儀)漢律㑹稽獻藙(禮記内/則注)¶
　㑹稽郡獻鮚醬㑹稽獻&KR3171;一斗祠䃾司命能捕豺貀¶
　購百錢婦告威姑祠宗廟丹書告民不繇貲錢二十¶
<pb:KR2n0006_WYG_006-20b>¶
　二綺絲數謂之絩布謂之總綬組謂之首疁田茠草¶
　及其門首灑㳻賜衣者縵裘白裏舩方長為舳艫齊¶
　人予妻婢姦曰姘見姅變不得侍祠(説/文)吏五日得一¶
　下沐(初學/記)列侯墳髙四丈闗内侯以下至庻人各有¶
　差(周禮冢/人注)賊律曰敢蠱人及教令者棄市(周禮庻/氏注)掠¶
　者唯得榜笞立(章帝/紀)與罪人交闗三日已上皆應知¶
　情(孔融/傳)三人以上無故羣飲罰金四兩(漢書文/帝紀注)吏二¶
　千石有予告有賜告(髙帝/紀注)人出一筭(惠帝/紀注)無故入人¶
<pb:KR2n0006_WYG_006-21a>¶
　室宅廬舍上人車船牽引欲犯法者其時格殺之無¶
　罪(周禮朝士注/䟽云賊律)無干車無自後射(大司馬注/疏云田律)滛季父¶
　之妻曰報(左傳/注)闘以刃傷人完為城旦其賊加罪一¶
　等與謀者同罪(薛宣/傳)郭躬父𢎞習小杜律(延/年)惠帝四¶
　年除挾書律文帝元年除收帑相坐律令二年除誹¶
　謗律(愚按律令臧於理官故志不著録遺風俗通咎/陶謨虞始造律傅子曰律是咎繇  訓漢命蕭)¶
　(何廣/之)¶
漢令(不著録/)¶
<pb:KR2n0006_WYG_006-21b>¶
　晉刑法志漢時决事集為令甲以下三百餘篇　令¶
　甲死者不可復生刑者不可復息(宣帝/紀)令甲諸侯在¶
　國名田他縣罰金二兩(哀帝/紀注)令甲女子犯罪作如徒¶
　六月顧山遣歸(平帝/紀注)金布令甲曰邊郡數被兵離饑¶
　寒夭絶天年父子相失令天下共給其費(蕭望/之傳)令甲¶
　第一常符漏品(後漢/歴志)著于甲令而稱忠(吳芮/傳)乙令蹕¶
　先至而犯者罰金四兩(張釋之/傳注)令乙騎乗車馬行馳¶
　道中没入車馬(江充/傳注)令丙箠長短有數(黄帝/紀)秩禄令¶
<pb:KR2n0006_WYG_006-22a>¶
　(史記吕后紀/注文帝紀注)宫衛令(張釋之/傳注)金布令(見上漢髙帝紀/注後  禮儀志)¶
　(注/)品令(百官/表注)祠令(文帝/紀注)祀令(後漢祭/祀志注)齋令(蔡邕/表志)公令¶
　(何並/傳注)功令(儒林/傳序)廷尉挈令(張湯/傳)光禄挈令(燕王旦/傳注)樂¶
　浪挈令(説/文)廷尉板令(應劭/傳)田令(黄香/傳)水令(兒寛/傳)漢令¶
　䞣張百人蠻夷長有罪當殊之蠻夷卒有&KR0008;(説/文)安帝¶
　元初五年詔曰舊令制度各有科品(注漢令/今亡)成帝詔¶
　曰今大辟之刑千有餘條律令煩多百有餘萬言(杜/周)¶
　(曰前王所是著為律/後王所是疏為令)鹽鐵論文學曰今律令百有餘¶
<pb:KR2n0006_WYG_006-22b>¶
　篇陳寵謂今律令死刑六百一十耐罪一千六百九¶
　十八贖罪以下二千六百八十一溢於甫刑者千九¶
　百八十九(刑法志孝武禁罔䆮宻/律令凡三百五十九章)鄭昌以刪定律令¶
　為正本班固以刪定律令為清原(杜預律序曰律以/正罪名令以存事)¶
　(制/)¶
法家者流蓋出於理官¶
　范氏曰申韓本於老子李斯出於荀卿學者失其淵¶
　源其末流将無所不至朱文公曰申韓之學淺於楊¶
<pb:KR2n0006_WYG_006-23a>¶
　墨東萊吕氏曰六經孔孟子之教與人之公心合故¶
　治世宗之申商韓非之説與人之私情合故末世宗¶
　之兼山黄氏曰九家之學今存者獨刑名家而止耳¶
　佛老氏而止耳髙者喜談佛老而下者或習刑名故¶
　兩家之説獨存於世秦梁至於敗亡蘓氏曰自漢以¶
　來學者雖鄙申韓不取然世主心悦其言而隂用之¶
　小人之欲得君者必私習其説或誦言稱舉之故其¶
　學至于今猶行也¶
<pb:KR2n0006_WYG_006-23b>¶
明罰飭法¶
　飭今易作勑後魏刑法志漢孝武世増律三十餘篇¶
　宣帝時于定國為廷尉集諸法律凡九百六十卷大¶
　辟四百九十條千八百八十二事死罪决北凡三千¶
　四百七十二條諸斷罪當用者合二萬六千二百七¶
　十二條(張斐律序曰張湯制越官律趙禹作朝㑹正/見律  鹽鐵論曰二尺四寸之律古今一也)¶
　(杜周傳三尺法朱/博傳三尺律令)¶
　漢藝文志考證卷六¶
