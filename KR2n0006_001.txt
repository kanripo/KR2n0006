# -*- mode: mandoku-view; -*-
#+TITLE: 漢藝文志考證
#+DATE: 2015-08-24 22:53:41.111742
#+PROPERTY: ID KR2n0006
#+PROPERTY: BASEEDITION WYG    
#+PROPERTY: JUAN 卷一
<pb:KR2n0006_WYG_001-1a>¶
欽定四庫全書¶
　漢藝文志考證卷一¶
　　　　　　　　　　　　宋　王應麟　撰¶
　藝文¶
秦燔滅文章¶
　大事記始皇三十四年焚書非博士官所職天下敢¶
　有藏詩書百家語者悉詣守尉雜燒之東萊吕氏曰¶
　所燒者天下之書博士官所職固自若也蕭何獨收¶
<pb:KR2n0006_WYG_001-1b>¶
　圖籍而遺此惜哉(韓非五蠧篇云名主之國無書簡/之文以法爲教無先王之語以吏)¶
　(爲事即李/斯之説也)¶
漢興大收篇籍¶
　惠帝紀四年三月除挾書律(爾雅挾/藏也)劉歆移書太常¶
　博士曰漢興獨有一叔孫通略定禮儀天下唯有易¶
　卜未有他書至孝惠之世乃除挾書之律至孝文始¶
　使掌故朝錯從伏生受尚書詩始萌牙至孝武然後¶
　鄒魯梁趙頗有詩禮春秋先師皆起於建元之間泰¶
<pb:KR2n0006_WYG_001-2a>¶
　誓後得博士集而讀之　趙岐孟子題辭孝文欲廣逰¶
　學之路論語孝經孟子爾雅皆置博士¶
朕甚閔焉¶
　孝武紀元朔五年夏六月詔曰今禮壞樂崩朕甚閔¶
　焉(劉歆書又云/書缺簡脱)¶
於是建藏書之策注劉歆七畧曰外則有太常太史博¶
士之藏内則有延閣廣内祕室之府¶
　通典漢氏圖籍所在有石渠延閣廣内貯之於外府¶
<pb:KR2n0006_WYG_001-2b>¶
　又御史中丞居殿中掌蘭臺祕書及麒麟天禄二閣¶
　藏之於内禁(百官表御史中丞在殿/中蘭臺掌圖籍祕書)　劉向受詔校¶
　書每一書竟表上輙言臣向以長水校尉臣參書太¶
　常博士書中外書合若干本以相比校然後殺青(向/傳)¶
　(云領校中/五經祕書)¶
　霍山坐寫祕書藉蘇昌爲太常坐藉霍山書泄祕書¶
　免　班斿賜以祕書之副時書不布自東平思王以¶
　叔父求太史公諸子書大將軍白不許(張安世傳上/行幸河東嘗)¶
<pb:KR2n0006_WYG_001-3a>¶
　(亡書三篋詔問莫能知唯安世識之屬/通典中丞有石室以藏袐書圖䜟之)　司馬遷為¶
　太史令紬史記石室金鐀之書　西都賦天禄石渠¶
　典籍之府　七畧曰孝武敕丞相公孫𢎞廣開獻書¶
　之路百年之間書積如丘山　河平三年謁者陳農¶
　使使求遺書於天下¶
劉向條其篇目　歆奏七畧¶
　隋志劉向七畧别録二十卷劉歆七畧七卷剖析條¶
　疏各有其部(歆嗣父業乃徙温室中書於天禄閣/上者為七畧大凡三萬三千九十卷)¶
<pb:KR2n0006_WYG_001-3b>¶
　風俗通云劉向典校書籍皆先書竹為易刋定可繕¶
　寫者以上素　成帝紀河平二年光禄大夫劉向校¶
　中祕書(言中以/别外)¶
　　易¶
易經十二篇(注上下經/及十翼)¶
　今易乾卦至用九即古易之本文鄭康成始以彖象¶
　連經文王輔嗣又以文言附乾坤二卦至於文辭連¶
　屬不可附卦爻則仍其舊篇自康成輔嗣合彖象文¶
<pb:KR2n0006_WYG_001-4a>¶
　言於經學者遂不見古本秦漢之際易亡說卦宣帝¶
　時河内女子發老屋得之後漢荀爽集解又得八卦¶
　逸象三十有一東萊吕氏因晁氏書參考傳記復定¶
　爲十二篇朱文公曰其卦本伏羲所畫有交易變易¶
　之義故謂之易其辭則文王周公所繫故繫之周簡¶
　袠重大故分爲上下兩篇經則伏羲之畫文王周公¶
　之辭也并孔子所作之傳十篇凡十二篇中間頗爲¶
　諸儒所亂近世晁氏始正其失未能盡合古文吕氏¶
<pb:KR2n0006_WYG_001-4b>¶
　又更定著爲經二卷傳十卷乃復孔氏之舊又曰易¶
　更三聖制作不同包羲氏之象文王之辭皆依卜筮¶
　以爲教而其法則異孔子之賛一以義理爲教而不¶
　專於卜筮豈其故相反哉俗之淳漓既異故爲教爲¶
　法不得不異而道未嘗不同也　孔頴逹云十翼謂¶
　上彖下彖上象下象上繫下繫文言説卦序卦雜卦¶
易傳周氏二篇(字王/孫)服氏二篇(光/)楊氏二篇(何/)王氏二¶
篇(同/)¶
<pb:KR2n0006_WYG_001-5a>¶
　儒林傳田何授王同周王孫丁寛服生皆著易傳數¶
　篇同授楊何(言易者本/之田何)太史公受易於楊何晁氏曰¶
　商瞿受易孔子五傳而至田何漢之易家盖自田何¶
　始何而上未嘗有書管輅謂易安可注者其得先儒¶
　之心歟易家著書自王同始學官自楊何始(所謂易/楊者是)¶
　(也/)¶
丁氏八篇(寛/)¶
　丁寛事田何學成復從周王孫受古義號周氏傳寛¶
<pb:KR2n0006_WYG_001-5b>¶
　作易說三萬言訓故舉大誼而已今小章句是也髙¶
　相專說隂陽災異自言出於丁將軍艾軒林氏曰先¶
　秦之爲易者未有及理義也自田何而後章句傳說¶
　多矣見於今者獨有費氏之書費氏舊亡章句而學¶
　者宗王弼之說至於京氏之隂陽占筮其書雖存視¶
　之爲術數之流矣易有聖人之道四焉理義之學以¶
　其辭耳王弼而下其說紛紛不若象數之粗有所明也¶
韓氏二篇(嬰/)¶
<pb:KR2n0006_WYG_001-6a>¶
　韓嬰亦以易授人推易意而爲之傳燕趙間好詩故¶
　其易㣲唯韓氏自傳之涿郡韓生其後也曰所受易¶
　即先太傅所傳也嘗受韓詩不如韓氏易深葢寛饒¶
　從受焉寛饒封事引韓氏易傳言五帝官天下三王¶
　家天下¶
古五子十八篇¶
　劉向别録所校讎中古五子書除復重定著十八篇¶
　分六十四卦著之日辰自甲子至壬子凡五子律歴¶
<pb:KR2n0006_WYG_001-6b>¶
　志日有六甲辰有五子注云六甲之中唯甲寅無子¶
淮南道訓二篇¶
　七畧曰九師道訓者淮南王安所造張平子思𤣥賦¶
　文君爲我端蓍兮利飛遁以保名注云遯上九曰飛¶
　遯無不利淮南九師道訓曰遁而能飛吉孰大焉曹¶
　子建七啓飛遯離俗注亦引之(葢以肥/爲飛)劉向别録所¶
　校讎中易傳淮南九師道訓除復重定著十二篇淮¶
　南王聘善爲易者九人從之採獲故中書著曰淮南¶
<pb:KR2n0006_WYG_001-7a>¶
　九師書文中子謂九師興而易道㣲(隋志已/亡其書)¶
孟氏京房十一篇災異孟氏京房六十六篇京氏叚嘉¶
十二篇¶
　唐大衍厯卦議曰十二月卦出於孟氏章句其説易¶
　本於氣而後以人事明之京氏又以卦爻配朞之日¶
　坎離震兑其用事自分至之首皆得八十分日之七¶
　十三頥晉井大畜皆五日十四分餘皆六日七分止¶
　於占災眚與吉凶善敗之事至於觀隂陽之變則錯¶
<pb:KR2n0006_WYG_001-7b>¶
　亂而不明京房傳注孟康曰分卦直日之法一爻主¶
　一日六十四卦為三百六十日餘四卦震離兑坎為¶
　方伯監司之宫消息卦為辟辟君也息卦曰太隂消¶
　卦曰太陽其餘卦曰少隂少陽謂臣下也五行志引¶
　京房易傳尊卦用事(注孟康曰尊/卦乾坤也)賢者居明夷之世¶
　知時而傷或衆在位震遂泥厥咎國多麋復崩來無¶
　咎自上下者為崩潜龍勿用衆逆同志至徳迺潜厥¶
　異風行不觧物不長幹父之蠱亡子考亡咎子三年¶
<pb:KR2n0006_WYG_001-8a>¶
　不改父道思慕不皇亦重見先人之非不則為¶
　私婦貞厲君子㐫言君弱而婦疆為隂所乗則¶
　月並出谷永以京房易占對日食李固對策引¶
　京房易郎顗按房飛侯參察衆政正月三日至¶
　乎九日三公卦(集韻觀我瑞頥膚釋文坎卦京/作欿  剥牀以  京作簠謂祭)¶
　(器/)龜山楊氏曰以爻當期其原出於繫辭而以¶
　星日氣候分布諸爻易未有也其流詳於緯書¶
　世傳稽覽圖是也艾軒林氏曰如復所謂七日¶
<pb:KR2n0006_WYG_001-8b>¶
　臨所謂八月蠱所謂先甲後甲巽所謂先庚後¶
　庚又如十年三嵗月㡬望已日乃孚是皆隂陽¶
　氣數當然之變孟氏而下有焦贛氏以一卦¶
　變為六十四積而至於四千九十六凡一卦¶
　所主六日震離坎兑寄直於分至之日如曰冬¶
　至則坎用事次未濟次蹇次頥次中孚次復當¶
　期之數循環為變後魏正光厯推四正卦術¶
　四正為方伯中孚為三公復為天子屯為¶
<pb:KR2n0006_WYG_001-9a>¶
　諸侯謙爲大夫睽爲九卿升還從三公周而復始九¶
　三應上九清淨㣲温陽風九三應上六絳赤決温隂¶
　雨六三應上六白濁㣲寒隂雨六三應上九麴塵决¶
　寒陽風諸卦上有陽爻者陽風上有隂爻者隂雨(京/房)¶
　(分六十卦更直日用/事以風雨寒温爲候)釋文序録孟喜章句十卷(無上/經七)¶
　(錄云又下經無旅至節無上繫之一行易纂引孟喜/序卦曰隂陽養萬物必訟而成  君臣養萬民亦訟)¶
　(而成之殘隋/志八卷  缺)京房章句十二卷(七録云/十卷)晁氏曰漢志¶
　易京氏凡三種八十九篇隋志有京章句十卷又有¶
<pb:KR2n0006_WYG_001-9b>¶
　占候十種七十三卷唐藝文志有京章句十卷而占¶
　候存者五種二十三卷今其章句亡矣乃畧見於僧¶
　一行及李鼎祚之書而其傳者曰易傳三卷積筭雜¶
　占條例法一卷或共題易傳四卷而名皆與古不同¶
　今所謂京氏易傳者或題曰京氏積筭易傳疑隋唐¶
　志之錯卦是也錯卦在隋七卷唐八卷所謂積筭雜¶
　占條例法者疑隋逆刺占災異十二卷是也至唐逆¶
　刺三卷而亡其九卷元祐八年髙麗進書有京氏周¶
<pb:KR2n0006_WYG_001-10a>¶
　易占十卷疑隋志周易占十二卷是也(正義大衍之/數五十京房)¶
　(云五十者謂十日十二辰二十八宿也凡五/十其一不用者天之生氣將欲以虚來實)¶
章句施孟梁丘氏各二篇¶
　儒林傳初易唯有楊孝宣世立施孟梁丘元帝立京¶
　氏隋志梁丘施髙亡於西晉孟京有書無師陸澄曰¶
　易自商瞿之後雖有異家之學同以象數爲宗許氏¶
　說文稱易孟氏其文多異虞翻傳其家五世孟氏之¶
　學(丁寛授田王孫王孫授施讐孟喜梁丘賀繇是/易有施孟梁丘之學  釋文云晉卦孟作齊)¶
<pb:KR2n0006_WYG_001-10b>¶
文王重易六爻¶
　重卦之人有四說王輔嗣等以爲伏羲鄭康成之徒¶
　以爲神農淳于俊曰包羲因燧皇之圖而制八卦神¶
　農演之爲六十四孫盛以爲夏禹史遷等以爲文王¶
　淮南子伏戲爲之六十四變周室増以六爻張行成¶
　曰伏羲先天示易之體故孔子謂之作八卦文王後¶
　天明易之用故子雲謂之重六爻楊繪曰筮非八卦¶
　之可爲必六十四之然後爲筮舜禹之際曰龜筮協¶
<pb:KR2n0006_WYG_001-11a>¶
　從則何文王重卦之有乎八卦成列象在其中矣因¶
　而重之爻在其中矣按是而言重卦之始其在上古¶
　乎京房引夫子曰神農重乎八純¶
易爲筮卜之事傳者不絶¶
　吕氏曰古者教人之通法詩書禮樂而已至於易則¶
　未嘗躐等與人是以孔子孟子之問答初未嘗及易¶
　也若如魏晉祖尚浮虚談老易者徧天下則秦焚之¶
　乆矣朱文公曰易經本爲卜筮而作皆因吉凶以示¶
<pb:KR2n0006_WYG_001-11b>¶
　訓戒故其言雖約而所包甚廣夫子作傳亦畧舉其¶
　一端以見凡例而已薛氏曰六經之道易爲之宗他¶
　經亡而易傳不殊其書之存也¶
民間有費髙二家之說¶
　費直本皆古字號古文易以授王璜未得立陳元鄭¶
　衆皆傳費氏學建武中韓歆上疏欲爲費氏立博士¶
　范升奏非急務馬融爲傳授鄭康成康成作易注荀¶
　爽又作傳自是費氏大興(釋文序録費直/章句四卷殘缺)髙相專說¶
<pb:KR2n0006_WYG_001-12a>¶
　隂陽災異未立學官後漢費興髙遂㣲(費直說十二/次度數見晉)¶
　(天文志王弼/所傳本費氏)晁氏曰先儒謂費直專以彖象文言參¶
　解易爻以彖象文言雜入卦中者自費氏始其初費¶
　氏不列學官唯行民間至漢末陳元方鄭康成之徒¶
　皆學費氏古十二篇之易遂亡孔頴逹又謂輔嗣之¶
　意象本釋經宜相附近分爻之象辭各附當爻則費¶
　氏初變亂古制時猶若今乾卦彖象繫卦之末歟古¶
　經始變於費氏而卒大亂於王弼昔韓宣子適魯見¶
<pb:KR2n0006_WYG_001-12b>¶
　易象是古人以卦爻統名之曰象也故曰易者象也¶
　其意深矣豈若後之人卦必以象明象必以辭顯紛¶
　紛多岐哉¶
劉向以中古文易經校施孟梁丘經¶
　釋文引古文如彚作&KR2390;翩作偏介作砎枕作沈蹢躅¶
　作&KR2354;&KR2355;繻作&KR0237;劉向引易曰飛龍在天大人聚也(與/今)¶
　(易/異)又引易大傳曰誣神者殃及三世說&KR0080;引易曰建¶
　其本而萬物理失之毫釐差以千里司馬遷引易曰¶
<pb:KR2n0006_WYG_001-13a>¶
　差以毫釐謬以千里東方朔引正其本萬事理失之¶
　毫釐差以千里經&KR0281;引君子慎始差若毫釐繆以千¶
　里今易無此語沙隨程氏曰此緯書通卦驗之文說¶
　苑引勞而不怨有功而不徳厚之至也有一道大足¶
　以守天下中足以守國家小足以守其身謙之謂也¶
　夫天道毁滿而益謙不損而益之故損自損而終故¶
　益又云天地動而萬物變化坊記引不耕穫不菑畬¶
　凶　晁氏曰文字之傳始有齊楚之異音卒有科斗¶
<pb:KR2n0006_WYG_001-13b>¶
　籀篆𨽻書之四變因而訛謬者多矣劉向嘗以中古¶
　文易經校施孟梁丘經至蜀李譔又嘗著古文易則¶
　今之所傳者皆非古文也¶
唯費氏經與古文同¶
　吕氏曰漢興言易者六家獨費氏傳古文易而不立¶
　於學官費氏易在漢諸家中最近古最見排擯千載¶
　之後巋然獨存豈非天哉晁氏公武曰歐陽永叔謂¶
　孔子古經已亡費氏經與古文同則古經何嘗亡哉¶
<pb:KR2n0006_WYG_001-14a>¶
　　易文之異者漢書引嗛嗛䘮其齊斧日中見昩其¶
　欲浟浟不如西鄰之瀹祭說文引夕惕若夤伉龍有¶
　悔乘馬驙如再三黷禔既平百榖草木䕻於地以徃¶
　遴包㐬用馮河僮牛之告泣涕&KR4278;如其牛觢天且□¶
　君子豹變其文斐也噬乾□明出地上㬜顨(巽/)&KR0034;(艮/)¶
　榰恒凶折馬壯吉□升大吉履虎尾虩虩寷其屋日¶
　&KR2603;之離需有衣䋈&KR0527;&KR1896;孰飪夫乾寉然天地壹㚃□¶
　牛乘馬參天兩地重門撃&KR0512;燥萬物者莫暵于離雜¶
<pb:KR2n0006_WYG_001-14b>¶
　而不&KR2781;爲馰顙又引地可觀者莫可觀於木井法也¶
　今易所無(說文序曰其稱易/孟氏皆古文也)周禮注引其刑剭&KR0237;有¶
　衣絮參天兩地而竒數巽爲宣髮緇衣引恒其徳偵¶
　深衣引直其政方其義也史記引乾稱蜚龍鴻漸于¶
　般狐渉水濡其尾後漢劉脩碑動乎儉中鬼神富謙¶
　魏文帝紀注太史許芝引初六履霜隂始凝也内則¶
　注引明夷睇于左股郎顗引困而不失其所(旡亨/字)¶
　史記索𨼆劉向别録云易家有救氏注¶
<pb:KR2n0006_WYG_001-15a>¶
連山　歸藏(不著/録)¶
　桓譚新論曰連山八萬言歸藏四千三百言漢世盖¶
　有二易矣水經注引連山易曰有崇伯鯀伏于羽山¶
　之野帝王世紀引連山易曰禹娶塗山之子名曰攸¶
　女生余(唐志有十卷盖劉炫偽作/梁元帝三十卷在五行家)禮運坤乾注其書¶
　存者有歸藏(晉中經有之隋唐志皆十三卷/今唯存初經齊毋本蓍三篇)初經云¶
　初乾初奭(坤/)初艮初兊初犖(坎/)初離初釐(震/)初巽卦¶
　皆六畫(漢上朱氏謂伏羲初畫/八卦因而重之者也)齊毋經云瞿有瞿有¶
<pb:KR2n0006_WYG_001-15b>¶
　䱄宵梁爲酒尊於兩壺兩羭飲之三日然後鯀士有¶
　澤我取其魚(見爾/雅疏)傳注所引若君子戒車小人戒徒¶
　有鳬鴛鴦有鴈鷫鷞有白雲自蒼梧入大梁上有髙¶
　臺下有雝池若以賈市其富如河漢昔女媧筮張雲¶
　幕枚占之曰吉昭昭九州日月代極平均土地和合¶
　四國黄神將戰筮於巫咸帝堯降二女以舜　殷王¶
　其國常母谷羿彃十日明夷曰昔夏后啓筮乘龍飛¶
　以登于天睪陶占之曰吉昔者河伯筮與洛戰而枚¶
<pb:KR2n0006_WYG_001-16a>¶
　卜昆吾占之不吉昔夏后啓筮享神於大陵而上鈞¶
　臺枚占臯陶曰不吉昔夏后啓筮享神於晉之墟作¶
　爲璿臺於水之陽昔者桀筮伐唐而枚占於熒惑曰¶
　不吉不利出征唯利安處彼爲貍我爲鼠勿用作事¶
　恐傷其父昔穆王子筮卦於禺强昔常娥以西王母¶
　不死之藥服之遂奔月爲月精孔頴達謂偽妄之書¶
　非殷易也按周官大卜掌三易之灋一曰連山二曰¶
　歸藏三曰周易其經卦皆八其别皆六十有四連山¶
<pb:KR2n0006_WYG_001-16b>¶
　首艮象山之出雲連連不絶歸藏首坤萬物莫不歸¶
　藏於其中周易首乾杜子春云連山伏戲歸藏黄帝¶
　山海經云伏羲氏得河圖夏后氏因之曰連山黄帝¶
　氏得河圖殷人因之曰歸藏列山氏得河圖周人因¶
　之曰周易姚信謂連山氏得河圖夏人因之曰連山¶
　歸藏氏得河圖殷人因之曰歸藏伏羲氏得河圖周¶
　人因之曰周易(皇甫謐謂夏人因炎帝曰/連山殷人因黄帝曰歸藏)世譜神農¶
　一曰連山氏列山氏黄帝一曰歸藏氏張行成謂連¶
<pb:KR2n0006_WYG_001-17a>¶
　山天易也歸藏地易也有法數而未有書周易人易¶
　也始有書矣先儒謂夏殷易以七八不變者占(左氏/傳穆)¶
　(姜筮艮之八晉語公子重耳筮得貞/屯悔豫皆八董因筮之得泰之八)周易以九六變¶
　者占而沙隨程氏曰古之筮者兼用三易之法衛元¶
　之筮遇屯曰利建侯是周易或以不變者占也季友¶
　之筮遇大有之乾曰同復于父敬如君所此固二易¶
　辭也既之乾則用變矣是連山歸藏或以變者占也¶
　(夾漈鄭氏以爲連山用三十六䇿歸/藏用四十五䇿周易用四十九䇿)予華子曰出於¶
<pb:KR2n0006_WYG_001-17b>¶
　一立於兩成於三連山以之而呈形歸藏以之而御¶
　氣大易以之而立數　春秋演孔圖云孔子脩春秋¶
　九月而成卜之得陽豫之卦宋均注謂夏殷之卦名¶
　葢意之也　元豐中三墳書始出于唐州比陽民家¶
　曰山氣形天皇伏戲氏本山墳而作易曰連山人皇¶
　神農氏本氣墳而作易曰歸藏地皇黄帝氏本形墳¶
　而作易曰坤乾雖不畫卦而連山大象八曰君臣民¶
　物陰陽兵象而統以山歸藏大象八曰歸藏生動長¶
<pb:KR2n0006_WYG_001-18a>¶
　育止殺而統以氣坤乾大象八曰天地日月山川雲¶
　氣而統以形皆八而八爲六十四龜山楊氏曰是書¶
　太古河圖代姓紀曰博厚而濁謂之太易太易之數¶
　三是以形數名易知其非古書也揚雄太𤣥日始於¶
　寅義取連山衛元嵩元包卦首於坤義取歸藏司馬¶
　公潜虚亦取歸藏云(晉郭璞摹洞/林乎連山)¶
子夏易傳(不著/録)¶
　隋志周易二卷子夏傳殘缺梁六卷釋文序録子夏¶
<pb:KR2n0006_WYG_001-18b>¶
　易傳三卷卜商七畧云漢興韓嬰傳中經簿録云丁¶
　寛作張璠云或馯臂子弓所作薛虞記唐志二志今¶
　本十卷案陸徳明音義云地得水而柔水得地而流¶
　故曰比今本作地藏水而澤水得地而安但小異爾¶
　束帛戔戔作殘殘又云五匹爲束三𤣥二纁象陰陽¶
　今本無此文葢後人附益者多景迂晁氏曰唐張弧¶
　偽作孫氏曰漢杜子夏之學唐司馬氏曰七畧有子¶
　夏傳(十録六卷或云韓嬰或/云丁寛中經簿四卷)¶
<pb:KR2n0006_WYG_001-19a>¶
　　書¶
尚書古文經四十六卷(爲五十七篇注鄭𤣥叙賛云/後又亡其一篇故五十七)¶
　孔安國作傳值巫蠱不行遂有張霸之徒僞作舜典¶
　汨作九共九篇大禹謨益稷五子之歌𦙍征湯誥咸¶
　有一徳典寶伊訓肆命原命武成旅獒冏命二十四¶
　篇除九共九篇共卷爲十六卷葢亦畧見百篇之序¶
　故以伏生二十八篇者復出舜典益稷盤庚二篇康¶
　王之誥及泰誓共爲三十四篇而僞作此二十四篇¶
<pb:KR2n0006_WYG_001-19b>¶
　十六卷附以求合於孔氏之五十八篇四十六卷之¶
　數¶
　　張霸僞造尚書百兩篇而爲緯者附之云孔子求¶
　　書得黄帝𤣥孫帝魁之書迄於秦穆公凡三千二¶
　　百四十篇斷逺取近定可以爲世法者百二十篇¶
　　以百二篇爲中候　愚按尚書大傳虞傳有九共¶
　　引書曰予辯下土使民平平使民無傲殷傳有帝¶
　　引書曰施章乃服明上下此伏生所傳必有所據¶
<pb:KR2n0006_WYG_001-20a>¶
　　其張霸僞書若鄭康成引𦙍征曰厥篚𤣥黄昭我¶
　　周王注咸有一徳云伊陟臣扈曰又注典寶引伊¶
　　訓云載孚在亳又曰征是三朡注旅獒云獒讀曰¶
　　豪謂是酋豪之長三統厯譜引伊訓篇曰惟太甲¶
　　元年十有一月乙丑朔伊尹祀于先王誕資有牧¶
　　方明武成篇曰粤若來三月既死霸粤五日咸劉¶
　　商王紂惟四月既旁生霸粤六日庚戌武王燎于¶
　　周廟翌日辛亥祀于天位粤五日乙卯乃以庶國¶
<pb:KR2n0006_WYG_001-20b>¶
　　祀馘于周廟古文月采篇曰三日曰朏畢命豐刑¶
　　曰惟十有二年六月庚午朏王命作䇿豐刑王莽¶
　　傳引逸嘉禾篇曰周公奉鬯立于阼階延登賛曰¶
　　假王莅政勤和天下康成云武成逸書建武之際¶
　　亡謂彼僞武成也又逸篇有册命霍侯之事又似¶
　　異於豐刑皆妄作也康成所謂亡一篇者即武成¶
　　(杜林於西州得&KR0238;/書古文尚書一卷)¶
　劉向别録云五十八篇藝文志云古文又多十六篇¶
<pb:KR2n0006_WYG_001-21a>¶
　篇即卷也即是僞書二十四篇不見孔傳劉向班固¶
　劉歆賈逵馬融鄭𤣥之徒皆不見眞古文而誤以此¶
　爲古文之書(庸生賈馬等惟傳孔學經文三十三篇/鄭與三家同以爲古文鄭承其後所注)¶
　(皆同賈馬之學題曰古文尚書篇與夏侯等同而經/字多異  鄭序以爲虞夏書二十篇商書四十篇周)¶
　(書四十篇賛云三科之條五家之教是虞夏同科也/百篇次第孔鄭不同孔依壁内篇次及序爲文鄭依)¶
　(賈氏所奏别録爲次鄭注禮記遇引今尚書所有之/文皆曰逸書桓譚新論云古文尚書舊有四十五卷)¶
　服䖍杜預亦不之見(注左傳亂其紀綱云夏桀時杜/又注左傳成允成功念茲在兹)¶
　(寜失不經辰不集于房官占唯能蔽志惟彼陶唐怨/不在明皇天無親民之所欲大國畏其力官師相規)¶
<pb:KR2n0006_WYG_001-21b>¶
　(趙岐注孟子天降下民作之君作之師綏厥士女湯/一征自葛始丕顯丕承韋昭注國語衆非元后何戴)¶
　(闗石龢均皆以爲逸書孟子引太誓曰我武/惟揚趙岐謂古尚書百二十篇之時太誓也)王肅注¶
　書始似竊見孔傳(注亂其紀綱/爲夏太康時)晉鄭冲以古文授蘇¶
　愉愉授梁柳柳之内兄皇甫謐從柳得之柳又以授¶
　臧曹曹授梅頥頥於前晉奏上其書時已亡舜典一¶
　篇(范甯爲解/時已不得)乃取王肅注堯典慎徽五典以下分爲¶
　舜典續之齊姚方興得於大航以獻(曰若稽古帝舜/曰重華協于帝)¶
　(十二字是方興上孔氏傳本無或此下更/有濬哲文明至乃命以位凡二十八字異)隋開皇二¶
<pb:KR2n0006_WYG_001-22a>¶
　年始得其篇然後書大備(自武帝至隋開皇凡六百/七十餘年然後五十八篇)¶
　(傳學/者)唐開元十四年改洪範無偏無頗爲無偏無陂¶
　天寶三載詔衛包改古文從今文(釋文序録云今以/孔氏爲正其舜典)¶
　(一篇仍用/王肅本)薛氏曰唐明皇更以正𨽻改定而俗儒承¶
　詔文多踳駮(文選注引七畧曰尚書有青絲編目録/後周郭忠恕定古文尚書并釋文本朝)¶
　(開寶五年别定今文/音義與古文並行)¶
經二十九卷¶
　伏生口傳二十八篇後得泰誓一篇¶
<pb:KR2n0006_WYG_001-22b>¶
　　劉歆曰泰誓後得博士集而讀之董仲舒引白魚¶
　　入于王舟有火復于王屋流爲烏郊祀志引正稽¶
　　古立功立事可以永年丕天之大律毛詩箋引天¶
　　將有立父母民之有政有居詩正義引師乃鼓譟¶
　　前歌後舞格于上天下地咸曰孜孜無怠又曰司¶
　　馬在前周禮疏引周公曰都懋哉子聞古先哲王¶
　　之格言大子發拜手稽首說苑引附下而罔上者¶
　　死附上而罔下者刑與聞國政而無益於民者退¶
<pb:KR2n0006_WYG_001-23a>¶
　　在上位而不能進賢者逐伏生無此篇而書傳有¶
　　八百諸侯俱至孟津白魚入舟之事與泰誓同不¶
　　知伏生先爲此語抑泰誓出後後人加此語未可¶
　　知也房宏等說宣帝本始元年河内女子有壞老¶
　　人屋得古文泰誓三篇别録云武帝末得於壁内¶
　　獻之與博士使讀說之數月皆起傳以教人不得¶
　　云宣帝時始出也鄭康成書論云民間得泰誓(墨/子)¶
　　(引太誓曰小人見姦巧/乃聞不言也發罪鈞)¶
<pb:KR2n0006_WYG_001-23b>¶
　二十九篇是計卷若計篇則三十四去泰誓猶有三¶
　十一伏生所傳謂之今文則歐陽夏侯三家所傳及¶
　蔡邕石經是也泰誓非伏生所傳而史記儒林傳云¶
　秦時焚書伏生壁藏之漢定伏生求其書亡數十篇¶
　獨得二十九篇葢太史公當武帝時泰誓已出而入¶
　伏生書内故總言之孔臧與安國書云曩雖爲今學¶
　亦多所不信唯聞尚書二十八篇取象二十八宿謂¶
　爲至然也河圖古文乃自百篇邪此劉歆所謂以尚¶
<pb:KR2n0006_WYG_001-24a>¶
　書爲備¶
傳四十一篇¶
　伏生作尚書傳四十一篇授張生張生授歐陽生隋¶
　志云濟南伏生之傳唯劉向父子所著五行傳是其¶
　本法而又多乖戾釋文序録尚書大傳三卷伏生作¶
　鄭康成注其序曰伏生至孝文時年且百歲歐陽生¶
　張生從學焉伏生終後數子各論所聞以己意彌縫¶
　其間而别作章句又特撰其大義因經屬指名之曰¶
<pb:KR2n0006_WYG_001-24b>¶
　傳劉子政校中書奏此目録凡四十一篇康成詮次¶
　爲八十三篇今本四卷首尾不倫劉向傳賛云鴻範¶
　論發明大傳著天人之應唐志又有暢訓一卷大傳¶
　篇有九共帝告以西伯戡黎爲&KR0008;耆冏命爲㷡命費¶
　誓爲肹誓吕刑爲甫刑序又有嘉禾揜誥今本闕又¶
　引盤庚若徳明哉湯任父言卑應言酒誥王曰封唯¶
　曰若圭璧皆古文所無漢儒五行傳其原自大傳其¶
　流爲災異之說吳氏曰馬融鄭康成之學悉本伏生¶
<pb:KR2n0006_WYG_001-25a>¶
　石林葉氏曰大傳以天地人四時爲七政謂金縢作¶
　於周公没後何可盡據(史記以平在朔易爲便在伏/物索𨼆云據大傳周禮疏云)¶
　(白虎通引尚書大傳云拊革装/之以穅今書傳無者在亡逸中)¶
歐陽章句　大小夏侯章句¶
　初書唯有歐陽孝宣世立大小夏侯七録云三家至¶
　西晉並亡其說間見於義疏葉氏曰自漢訖西晉言¶
　書惟祖歐陽氏鄭康成云歐陽氏失其本義郊祀志¶
　引歐陽大小夏侯三家說六宗皆曰上不及天下不¶
<pb:KR2n0006_WYG_001-25b>¶
　及墜旁不及四方在六者之間助陰陽變化實一而¶
　名六後漢輿服志永平二年乘輿服從歐陽氏說公¶
　卿以下從大小夏侯氏說柦榮習歐陽尚書受朱普¶
　學章句四十萬言浮辭繁長多過其實及榮入授顯¶
　宗减爲二十三萬言子郁復删省定成十二萬言夏¶
　侯勝從歐陽氏問建自師事勝及歐陽髙左右采獲¶
　又從五經諸儒問與尚書相出入者牽引以次章句¶
　然則大小夏侯皆歐陽之學¶
<pb:KR2n0006_WYG_001-26a>¶
劉向五行傳記十一卷¶
　本傳曰洪範五行傳論(本伏生大傳云維王后元/祀帝令大禹歩于上帝)沈¶
　約曰伏生創紀大傳五行之體始詳劉向廣演洪範¶
　休咎之文益備歐陽氏曰箕子陳洪範條其事爲九¶
　類别其說爲九章考其說不相附屬向爲五行傳乃¶
　取五事皇極庻證附於五行以爲八事皆屬五行歟¶
　則至於八政五紀三徳稽疑福極之類又不能附至¶
　俾洪範之書失其倫理所謂旁引曲取而遷就其說¶
<pb:KR2n0006_WYG_001-26b>¶
　也然自漢以來未有非之者又祥眚禍痾之說自其¶
　數術之學(向治穀梁數其禍福𫝊以洪範/子歆治左氏言五行傳頗不同)隋志洪範¶
　五行傳論十一卷劉向注郎顗傳引尚書洪範記曰¶
　月行中道移節應期徳厚受福重華留之¶
許商五行傳記一篇¶
　夏侯始昌推五行傳傳族子勝下及許商其傳與劉¶
　向同儒林傳商善爲筭著五行論(夏侯勝曰天乆陰/而不雨臣下有謀)¶
　(上者對言/在鴻範傳)¶
<pb:KR2n0006_WYG_001-27a>¶
周書七十一篇(周史/記)¶
　劉知幾史通曰周書與尚書相類即孔氏刋約百篇¶
　之外凡爲七十一章上自文武下終靈景其有典雅¶
　髙義亦有淺末常說殆似後之好事者所増益也至¶
　若職方之言與周官無異時訓之說比月令多同斯¶
　百王之正書五經之别録隋志雜史有周書十卷今¶
　本凡七十篇始於度訓終於噐服晉孔晁注隋唐志¶
　皆云得之晉太康中汲郡魏安釐王冢(晉紀咸寜五/年十月得竹)¶
<pb:KR2n0006_WYG_001-27b>¶
　(簡古/書)然劉向班固所録並著周書而司馬遷史記武¶
　王克殷事與此合鄭康成注周禮儀禮引王㑹許叔¶
　重說文亦引逸周書馬融注論語引周書月令有更¶
　火之文豈漢世已入中袐其後稍隠邪今篇目比漢¶
　但闕其一繫之汲冢失其本矣杜預注左傳轡之柔¶
　矣謂逸詩見周書而狼瞫所稱周志勇則害上不登¶
　於明堂其語今見篇中千里百縣縣有四郡又引以¶
　爲上大夫受縣之注(預注左傳既訖汲/冢書始出見後序)吕氏春秋引¶
<pb:KR2n0006_WYG_001-28a>¶
　民善之則畜也不善則讐也楚世家引欲起無先蘇¶
　秦引緜緜不絶蔓蔓奈何䝉恬傳引必參而伍之蕭¶
　何引天予不取反受其咎主父偃引安危在出令存¶
　亡在所用谷永引記功忘過宜爲君王商傳引以左¶
　道事君者誅楊賜引天子見恠則修徳說苑引前車¶
　覆後車戒墨子引國無三年之食非其國淮南子引¶
　掩雉不得更順其風上言者常下言者權戰國䇿引¶
　魏任章將欲敗之必姑輔之將欲取之必姑與之貨¶
<pb:KR2n0006_WYG_001-28b>¶
　殖傳引農不出則乏食工不出則乏事商不出則三¶
　寶絶說文引朕實不明以俒伯父書正義引月令云¶
　三日粤朏張衡集引乃命少皥清皆曰周書今文有¶
　無其語者豈在逸篇乎書多駁辭宜孔子所不取抑¶
　戰國之士私相綴續託周爲名孔子亦未必見也唐¶
　大&KR0283;厯議曰七十二候原于周公時訓月令雖頗有¶
　増益然先後之次則同(謚法即此書第/五十四篇也)若周史記之¶
　名太史公謂孔子西觀周室論史記舊聞义謂周太¶
<pb:KR2n0006_WYG_001-29a>¶
　史伯陽讀史記孔子讀史記至楚復陳又曰史記獨¶
　藏周室而說公羊者以爲孔子制春秋之義使子夏¶
　等十四人求周史記得百二十國寶書薛氏曰先王¶
　之制諸侯無史外史掌四方之志而職於太史止齋¶
　陳氏曰古者諸侯無私史有邦國之志小史掌之而¶
　藏周室魯人所謂周人御書晉人所謂辛有之二子¶
　董之於是有董史是也(秦宓曰書非史記周圖仲尼/不采  墨子曰吾見百國春)¶
　(秋/)¶
<pb:KR2n0006_WYG_001-29b>¶
議奏四十二篇(石渠/論)¶
　論石渠者歐陽地餘林尊周堪張山拊假倉¶
河出圖雒出書¶
　成王之末河圖尚在邵子曰圓者河圖之數方者洛¶
　書之文朱文公曰河圖與易之天一至地十者合而¶
　載天地五十有五之數易之所自出也洛書與洪範¶
　之初一至次九者合而具九疇之數洪範之所自出¶
　也世傳一至九數者爲河圖一至十數者爲洛書正¶
<pb:KR2n0006_WYG_001-30a>¶
　是反而置之(朱震張行成皆以九爲河圖十爲洛書/震本劉牧行成本邵子  鶴山魏氏曰)¶
　(戴九履一之圖其象圓五行生成之圖其象方是九/圓而十方也安知邵子不以九爲圖十爲書乎朱子)¶
　(雖力攻劉氏而猶曰易範之數相表裏爲可疑又曰/安知圖之不爲書書之不爲圖是朱子尚有疑於此)¶
　(也/)大戴禮明堂篇有二九四七五三六一八之語鄭¶
　氏注云(按北史大戴禮乃後魏盧/辯注今本云鄭氏注誤也)法龜文則漢人固¶
　以九數爲洛書矣蘇氏曰河圖洛書著於易見於論¶
　語今學者或疑焉山川出圖書有時而然魏晉之間¶
　張掖出石圖文字粲然時無聖人莫識其意爾¶
<pb:KR2n0006_WYG_001-30b>¶
孔子篹焉上斷於堯下訖於秦凡百篇而爲之序言其¶
作意¶
　書序古文本自爲一篇在百篇之後劉歆曰孔子修¶
　易序書朱文公曰書小序非孔子作或頗與經不合¶
　序云書序序所以爲作者之意未嘗以爲孔子所作¶
　至劉歆班固始以爲孔子所作五&KR0280;胡氏曰康誥葢¶
　武王命康叔之辭不得不捨書序而從經史林氏曰¶
　序乃歴代史官相傳以爲書之總目猶詩之有小序¶
<pb:KR2n0006_WYG_001-31a>¶
　也吳氏曰先序者孔子之序猶詩之大序也再序者¶
　當時之序猶詩之小序也¶
古文尚書者出孔子壁中¶
　注師古曰家語孔騰藏尚書孝經論語於夫子舊堂¶
　壁中漢記尹敏傳云孔鮒所藏二說不同决疑曰隋¶
　志云武帝時魯恭王壞孔子宅得其末孫惠所藏之¶
　書皆古文也史通亦以爲孔惠所藏則又非師古所¶
　引二人者矣¶
<pb:KR2n0006_WYG_001-31b>¶
酒誥脫簡一¶
　揚子曰昔之說書者序以百而酒誥之篇俄空焉今¶
　亡夫伏生大傳酒誥曰王曰封唯曰若圭璧其脫簡¶
　之文與¶
文字異者七百有餘¶
　歐陽夏侯之學不傳今無所考以古文考之(吕大防/得古文)¶
　(于宋敏求/王欽臣)如嬴内(國/語)放勛中&KR2242;伯□酓絲(史/記)&KR1423;乃擭¶
　(周禮/注)大□卨□南偽揖五瑞楙遷傳納栞木泲河厥¶
<pb:KR2n0006_WYG_001-32a>¶
　棐惟甾盟豬夏狄瑶瑻内戞服服田力嗇思曰□畏¶
　用六極(漢/書)臮咎繇平豑東作剛而㥶五品不愻□畎¶
　澮距川若丹朱奡㝮三苗鳥獸&KR0146;(一作/□)髦(一作/□毛)□以¶
　記之艸木蔪苞&KR1319;咨譒告惟箘輅枯嵞山雝州坶野¶
　相時&KR2548;民若顛木之有㕀枿(一作/&KR2305;)我興受其䢙西伯¶
　戡&KR2544;使百工夐求得之傅巖至于媰婦上不諅于凶¶
　徳我之不&KR0034;無有作&KR2315;曰圛(圛者色澤光明古文作/悌今文作圛賈逵以今)¶
　(文校之定以爲圛/鄭依賈氏所奏)曰貞曰&KR0008;夏氏之民叨&KR0034;有疾不¶
<pb:KR2n0006_WYG_001-32b>¶
　悆焯見三有俊心在受徳忞王三宿三祭三㓃粊誓¶
　□□猗無他技大命不&KR2504;一人冕執鈗維緢有稽惟¶
　其&KR1423;丹雘&KR0914;&KR0914;善諞言璪火黺米旁逑孱功教育子¶
　(說/文)皆與古文合度西曰柳榖於蕃時雍辯秩東作辯¶
　秩南偽辯秩南譌敬致日永寅餞入日辯秩西成辯¶
　在朔易日短宅嵎夷稘三百有六旬顧畏于民嵒(說/文)¶
　(多言/也)舜讓于徳不台朱斨柏譽有能俾䢃惟刑之謐¶
　哉修五禮五樂黎民祖飢亡敖佚欲有國一日二日¶
<pb:KR2n0006_WYG_001-33a>¶
　萬機五刑五庸哉茂哉茂哉禹拜讜言敬授民時還¶
　瑞于羣后鄙徳忝帝位歌詠言聲依詠歸假于祖禰¶
　用特&KR1049;遷有無化居鮮食根食天功人共代之予欲¶
　聞六律五聲八音七始詠(一作采政忽/一作來始滑)辯章百姓(又/作)¶
　(便/)知人則悊五流有度夤淺納日毋曠庻官放勛乃¶
　□欽明文思晏晏旁施象刑維朙堋滛于家沇州海¶
　瀕廣潟滎播既都民降丘宅土均于江海二百里任¶
　邦毋若丹朱敖天用劋(一作/摷)絶其命予則奴戮女作¶
<pb:KR2n0006_WYG_001-33b>¶
　女鳩女房毋若火始庸庸若矢之有志今汝懖懖若¶
　藥不眄眩說築𫝊險之野有蜚雉登鼎耳而雊自清¶
　人自獻于先王惟先假王正厥事天既付命正厥徳¶
　庻艸繁橆叶疑&KR0156;倫攸殬毋侮矜寡而畏髙明不黨¶
　不偏王道平平不偏不黨王道蕩蕩旪用五紀饗用¶
　五福羞用五事艾用三徳艾時陽若悊時奥若舒恒¶
　奥若霧恒風若鮌垔洪水三人議則從二人之言曰¶
　雨曰濟曰圛曰蟊曰尅西旅獻豪是有負子之責於¶
<pb:KR2n0006_WYG_001-34a>¶
　天我舊云孩子民儀有十夫惟乃丕顯考文王克明¶
　俊徳克明明徳祗祗畏畏顯民戴璧秉圭羣飲女無¶
　失不敢僣上帝命爾不克逺省在夏后之詷維丙午¶
　蠢皇天既附中國民知我國有呰辨來來示予卜休¶
　恒吉乃女其悉自學功髙宗梁闇三年不言(一作/涼陰)毋¶
　逸以萬民惟正之共毋滛于酒毋逸于游田不禦克¶
　奔乃惟孺子攽越惟有胥賦小大多政則克度之克¶
　猶繹之创申勸寧王之徳武王惟&KR0008;勿以譣人文王¶
<pb:KR2n0006_WYG_001-34b>¶
　作孝作敬公毋困我哉生霸恫矜乃身乃用其婦人¶
　之言尚狟狟作餽禾常敀常任哲民惟刑(一作/悊)我嗣¶
　事子孫大不克共上下遏失前人光在家不知命不¶
　易天應棐諶乃亡隊命用勱相我邦家天棐諶辭凭¶
　玉几畢力賞罰兹道能念予一人王乃洮沫水我有¶
　□于西敢翼殷命作賄息謹之命王耄荒度作詳刑¶
　以詰四方刑罰時輕時重罰懲非死佞極于病報以¶
　庻訧天齊乎人假我一日爰制百姓于刑之𠂻其審¶
<pb:KR2n0006_WYG_001-35a>¶
　核之告汝詳刑惟貨惟求上刑挾輕下刑挾重其罰¶
　百率即我御事罔克耆夀廸一人使四方若卜筮陳¶
　宗赤刀鮮誓(一作/盼)峙乃餱粻黄髪之言則無所愆維¶
　諓諓善靖言俾君子易怠善徧言(以諞/爲徧)漢世諸儒所¶
　引異字此其畧也蔡邕所書石經女母翕侮成人度¶
　爾口安定厥國興降不永(崇降/弗祥)女比猶念以相從各¶
　翕中勛建大命厥遺任父母弟不迪曰陳其五行毋¶
　偏毋黨有年于兹雒乃劮乃憲既延(乃逸乃/諺既誕)天命自¶
<pb:KR2n0006_WYG_001-35b>¶
　亮以民祗懼肆髙宗之饗國百年懷保小人惠于矜¶
　寡毋劮于遊田母兄曰今日(無/皇)人乃訓變正刑則兄¶
　曰敬徳旦以前人之㣲言是罔顯哉厥世鮮光(耿/光)黼¶
　衣(扆/)此殘碑存於今者也若左傳引聖有謩勲茂不¶
　茂引五子之歌&KR0283;師彼天常四字又引康誥曰父子¶
　兄弟罪不相及今無此語(惟命不于常注/云康誥今亦無)禮記引兊¶
　命(敬孫務時敏民立而正/事純而祭祀是爲不敬)尹告(惟尹躬/及湯)君雅(夏日暑/雨小民)¶
　(惟曰怨咨冬祁寒/小民亦惟曰怨咨)又引太甲曰民非后無能胥以寧¶
<pb:KR2n0006_WYG_001-36a>¶
　髙宗云三年其惟不言言乃讙甫刑曰苗民匪用命¶
　播刑之不廸帝典曰克明峻徳又以割申勸寧王之¶
　徳爲周田觀文王之徳(注今博士讀爲厥亂勸/寧王之徳古文似近之)引庻¶
　言同而無則繹二字尹吉曰惟尹躬天見于西邑夏¶
　(尹吉亦尹誥/也天當爲先)國語引民可近也而不可上也惠于小¶
　民唯政之恭又引湯誓曰余一人有辠無以萬夫孟¶
　子引天誅造攻自牧宫有攸不惟臣東征綏厥士女¶
　無畏寧爾也非敵百姓也惟曰其&KR0135;上帝寵之四方¶
<pb:KR2n0006_WYG_001-36b>¶
　有罪無罪惟我在凡民罔不憝自作孽不可活墨子¶
　引吕刑羣后之肆在下明明不常三后成功維假於¶
　民皆文字之異者至於荀子引中蘬之言諸侯自爲¶
　得師者王得友者霸得疑者存自爲謀而莫已若者¶
　亡又引康誥𢎞覆乎天惟文王敬忌一人以擇先儒¶
　以爲繆妄(又引道經曰人心之危道心之㣲書曰從/命而不拂㣲諫而不倦爲上則明爲下則)¶
　(遜注以爲伊訓今無此語/又引舜曰維予從欲而治)　後漢劉陶推三家尚書¶
　及古文是正文字七百餘事名曰中文尚書賈逵撰¶
<pb:KR2n0006_WYG_001-37a>¶
　歐陽大小夏侯尚書古文同異集爲三卷¶
書者古之號令¶
　艾軒林氏曰古者言爲尚書事爲春秋葢以左右二¶
　史分掌之秦置尚書於禁中以通章奏漢之詔命在¶
　尚書以尚書主王言故秦漢因是名官先儒以爲上¶
　古之書則失之(七畧曰尚/書直言也)¶
逸書(附/見)¶
　聖作則慎始而敬終終以不困命以伯禽唐誥皆䇿¶
<pb:KR2n0006_WYG_001-37b>¶
　命篇名(左/傳)先其筭命(漢/書)維髙宗報上甲㣲(孔叢/子)太社¶
　唯松東社唯栢南社唯梓西社唯栗北社唯槐厥兆¶
　天子爵(白虎/通)不及貢以政接于有庫(孟/子)恃徳者昌恃¶
　力者亡(史/記)呉氏曰自漢而下書之逸者已不復見雖¶
　間出既所未讀必不能知其爲書如所謂先其筭命¶
　髙宗報上甲㣲不及貢以政接于有&KR0763;之類先儒指¶
　以爲逸書世方知之不然孰知其爲書也¶
　漢藝文志考證卷一¶
