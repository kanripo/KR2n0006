# -*- mode: mandoku-view; -*-
#+TITLE: 漢藝文志考證
#+DATE: 2015-08-24 22:53:41.170214
#+PROPERTY: ID KR2n0006
#+PROPERTY: BASEEDITION WYG    
#+PROPERTY: JUAN 卷四
<pb:KR2n0006_WYG_004-1a>¶
欽定四庫全書¶
　漢藝文志考證卷四¶
　　　　　　　　　　　　宋　王應麟　撰¶
　　論語¶
論語古二十一篇(出孔子壁中兩子張可如淳曰分堯/曰篇後子張問何如  以從政已下)¶
(爲篇名/曰從政)¶
　家語後序云孔安國爲古文論語訓二十一篇何晏¶
　序云古論唯博士孔安國爲之訓解而世不傳新論¶
<pb:KR2n0006_WYG_004-1b>¶
　云文異者四百餘字正義曰孔子舊宅壁中得古文¶
　經傳即謂論語孝經爲傳也古文者科斗書蒼頡本¶
　體周所用以今所不識故名古文春秋正義引哀公¶
　問主於宰我案古論語及孔鄭皆以爲社主張包周¶
　等並爲廟主釋文云不知命無以爲君子也魯論無¶
　此章今從古説文引狐貈之厚絬衣長短右袂色孛¶
　如也文質份份不使勝食既朝□袉身□善射小人¶
　窮斯㜮讄曰禱爾于上下神祗友諞佞以杖荷莜有¶
<pb:KR2n0006_WYG_004-2a>¶
　荷臾而過孔氏之門奡湯舟皆古文也(又引論語/跢予之足)¶
齊二十二篇(多問王/知道)¶
　晁氏公武田齊論有問王知道兩篇詳其名是必論¶
　内聖之道外王之業未必非夫子之最致意者曰張¶
　侯論爲世所貴本傳禹爲成帝師以上好論語難數¶
　對巳問經爲論語章句獻之鄭𤣥以張侯論爲本參¶
　考齊古而爲之法¶
孔子家語二十七卷(師古曰非今/所有家語)¶
<pb:KR2n0006_WYG_004-2b>¶
　馬昭謂今家語王肅增加非鄭𤣥所見(肅私定/以難𤣥)¶
孔子三朝七篇¶
　劉向别錄云孔子見魯哀公問政比三朝退而爲此¶
　記凡七篇並入大戴禮蜀志秦宓曰昔孔子三見哀¶
　公言成七卷裴松之注案中經簿有孔子三朝八卷¶
　一卷目錄餘者所謂七篇(七篇今考大戴禮千本四/代虞戴徳誥志小辨用兵)¶
　(少/間)史記漢書文選注所引謂之三朝記爾雅疏張揖¶
　引禮三朝記皆此書也¶
<pb:KR2n0006_WYG_004-3a>¶
孔子徒人圖法¶
　大史公曰弟子籍出孔氏古文近是史記孟子世家¶
　弟子葢三千焉身通六藝者七十二人索隠云史記¶
　自子石以右三十五人顯有年名及受業聞見于書¶
　傳其四十有二人無年及不見書𫝊家語此例唯有¶
　三十七人(史記所傳七十有七/家語所錄七十有六)共公良孺秦商顔亥¶
　叔仲㑹四人家語有事迹史記闢然自公伯寮秦冉¶
　&KR0008;單三人家語不載而别有琴牢不知何説而張禹獨¶
<pb:KR2n0006_WYG_004-3b>¶
　遺之禹身不知王鳯之邪正其不知此固宜然勢位¶
　足以軒輊一世使斯文遂䘮惜哉何晏序云鄭𤣥就¶
　魯論篇章考之齊古爲之註艾軒林氏曰康成溺於¶
　章句其竄定未必審也許氏説文有所謂逸論語是¶
　康成之説未行而論語散逸已有不傳者(説文逸論/語曰玉粲)¶
　(之璱兮其&KR1671;猛也如玉之瑩又曰璵璠魯之寳玉也孔/子曰美哉璵璠逺而望之奐若也近而眎之瑟若也一)¶
　(則理勝二則孚勝初學記亦謂逸論語/之文愚謂問王疑即問玉也篆文相似)季氏篇洪氏¶
　曰或以爲齊論正義曰齊論者齊人所傳¶
<pb:KR2n0006_WYG_004-4a>¶
魯二十篇¶
　釋文曰鄭校周之本以齊古讀正凡五十事皇覽引¶
　魯讀六事正義曰魯論者魯人所𫝊即今所行篇次¶
　是也石經論語載盍毛包周有無不同之説其文有¶
　增損者其字亦有假借及用古者有字異而訓不逺¶
　若置其杖賈之哉者後漢𫝊有遵五迸四之文祝睦¶
　碑云鄉黨逡逡劉脩碑云鄉黨遜遜如也古今人表¶
　卑湛尾生髙尾生畮厥黨童子祝佗革子成茀肹(廣/韻)¶
<pb:KR2n0006_WYG_004-4b>¶
　(引子西彼哉彼義切集/韻引煥爾捨瑟而作)¶
魯安昌侯説二十一篇¶
　何晏序云張禹本受魯論兼講齊説善者從之號(闕/)¶
<pb:KR2n0006_WYG_004-5a>¶
　¶
　¶
　¶
　¶
　¶
　¶
　¶
　¶
<pb:KR2n0006_WYG_004-5b>¶
　¶
　¶
　¶
　¶
　¶
　及馬融為之𫝊隋開皇中祕書學士王孝逸於陳人¶
　處得之劉炫為之作稽疑一篇將以興墜起廢而時¶
　人已多譏笑之者唐開元中劉知己以為宜行孔廢¶
<pb:KR2n0006_WYG_004-6a>¶
　鄭諸儒争難蠭起卒行鄭學許冲上父説文云古文¶
　孝經昭帝時魯國三老所獻建武時議郎衛宏所校¶
　按志云孔氏壁中古文則與尚書同出也葢始出於¶
　武帝時至昭帝時乃獻之隋志云安國之本亡於梁¶
　亂儒者皆云劉炫自作之非孔舊本家語後序安國¶
　爲孝經傳二篇(今有經無傳司馬公為指解并音百/桓譚新論曰古孝經二十章千八)¶
　(七十一字今/異者四百餘)¶
孝經一篇(十八/章)¶
<pb:KR2n0006_WYG_004-6b>¶
　隋志河間顔芝所藏漢初芝子貞出之凡十八章千¶
　八百七十二字劉向以顔本比古文除其繁惑以十¶
　八章為定¶
雜傳四篇¶
　蔡邕明堂論引魏文侯孝經傳葢雜傳之一也¶
爾雅二卷¶
　禮三朝記公曰寡人欲學小辯以觀於政其可乎孔¶
　子曰爾雅以觀於古足以辯言矣釋詁一篇葢周公¶
<pb:KR2n0006_WYG_004-7a>¶
　所作(舊説此書始於/周公以教成王)釋言以下或言仲尼所增子夏¶
　所定叔孫通所益梁文所補漢郭威謂爾雅周公所¶
　制而有張仲孝友等語疑之以問揚雄雄曰記有孔¶
　子教魯哀公學爾雅爾雅之出逺矣自古學者皆云¶
　周公作當有所據其後孔子弟子㳺夏之儔又有所¶
　記以解釋六藝故有張仲孝友等語劉向謂史佚教¶
　其子以爾雅艾軒林氏曰爾雅一書六籍之户牖學¶
　者之要津也古人之學必先通爾雅則六籍百家之¶
<pb:KR2n0006_WYG_004-7b>¶
　言皆可以類求也及散裂爾雅而投諸箋注説隨意¶
　遷文從義變説或拘泥則文亦牽合學者始以訓詁¶
　之學爲不足學也釋詁釋言釋訓猶詩之有六義小¶
　學之有六書止齋陳氏曰古者重小學漢嘗置博士¶
　如毛氏詩訓許氏説文楊氏方言之類皆有所本隋¶
　唐以來以科目取士此書浸廢韓退之尚以注蟲魚¶
　爲不切則知誦習者寡矣(晁氏曰爾雅小學/之類附孝經非是)¶
小爾雅一篇¶
<pb:KR2n0006_WYG_004-8a>¶
　孔鮒撰十三章申衍詁訓見孔叢子(李軌解/一卷)¶
古今字一卷¶
　春官外史掌達書名于四方注古曰名今曰字秋官¶
　大行人諭書名注書之字也聘禮記曰百名以上書¶
　之於䇿不滿百名書之於方説文叙倉頡初作書葢¶
　依類象形故謂之文其後形聲相益即謂之字字者¶
　言孳乳而浸多也著於竹帛謂之書書者如也呂氏¶
　曰秦之文字多李斯趙高所定非保氏之教也樓氏¶
<pb:KR2n0006_WYG_004-8b>¶
　曰古字不多率假借以爲用後世寖廣隨俗更改多¶
　失造字之意¶
弟子職一篇¶
　管子雜篇第五十九有學則蚤作受業饌饋乃食洒¶
　掃執燭請衽退習等章(朱文公曰竊疑是作内政時/士之子常為士因作此以教)¶
　(之/)¶
説三篇¶
　周禮注引孝經説葢緯書非是之謂也¶
<pb:KR2n0006_WYG_004-9a>¶
孔子爲曾子陳孝道¶
　致堂胡氏曰曾子門人纘所聞而成之晁氏曰何休¶
　稱子曰吾志在春秋行在孝經(孝經鈎/命决云)信斯言也則¶
　孝經乃孔子自著今首章云仲尼居曾子侍則非孔子¶
　所著明矣詳其文義當是曾子弟子所爲書¶
　　小學¶
史籀十五篇¶
　説文叙曰宣王太史籀著大篆十五篇與古文或異¶
<pb:KR2n0006_WYG_004-9b>¶
　艾軒林氏曰大篆出於史籀戰國以來俱用之許氏¶
　微得其舊體唐𤣥度曰秦焚詩書惟易與史篇得全¶
　王莽之亂此篇亡失建武中獲九篇章帝時王育爲¶
　作解説所不通者十有二三晉世此篇廢今畧傳字¶
　體而已(今按説文/引王肓説)翟氏曰史籀變倉頡之法作大篆¶
　摠天下字一以㑹意書法之壊自籀始衛恒曰或與¶
　古同或與古異世謂之籀書元帝善史書(應劭曰史/籀所作大)¶
　(篆/)安帝年十嵗好學史書漢官儀能通蒼頡史籀篇¶
<pb:KR2n0006_WYG_004-10a>¶
　補蘭臺令史滿嵗爲尚書郎歐陽公指石鼔爲籀書¶
　以前乎籀書則古文科斗也(嚴延年善史書奏成於/手中貢禹亦言郡國擇)¶
　(便巧史書者以爲右職王尊傳司𨽻遣假佐蘇林謂/取内郡善史書佐給諸府志云尚書御史史書令史)¶
　(則外之郡國内之諸府皆/有史書吏以備剡奏也)¶
八體六技¶
　説文叙秦書有八體大篆小篆刻符蟲書摹印署書¶
　殳書𨽻書漢興有草書尉律學僮十七已上始試諷¶
　籀書九千字乃得爲吏又以八體試之郡移太史并¶
<pb:KR2n0006_WYG_004-10b>¶
　課最者以爲尚書史書或不正輒舉劾之及亡新居¶
　攝使大司空甄豐等校文書之部頗改定古文時有¶
　六書古文竒字篆書佐書繆篆鳥蟲書佐書即𨽻也¶
　尚書正義亦云秦有八體亡新六書去大篆刻符殳¶
　書署書加古文奇字志謂漢興蕭何草律亦著其法¶
　曰太史試學童能諷書九千字以上乃得爲史又以¶
　六體試之六體者古文竒字篆書𨽻書繆篆蟲書律¶
　即尉律廷尉治獄之律六體乃新莽之制漢興尉律¶
<pb:KR2n0006_WYG_004-11a>¶
　所試者八體也當從説文叙所謂六技者疑即亡新¶
　六書蕭子良古今篆𨽻文體云殳書伯氏之職也古¶
　者文既記笏武亦書殳墨藪秦始皇以祈禱名山作¶
　刻符書用題印璽蕭何作署書題蒼龍白虎二闕¶
蒼頡一篇¶
　説文叙七國文字異形秦初兼天下丞相李斯乃奏¶
　同之罷其不與秦文合者斯作倉頡篇中車府令趙¶
　高作爰歴篇太史令胡母敬作博學篇皆取史籀大¶
<pb:KR2n0006_WYG_004-11b>¶
　篆或頗省改所謂小篆者也(初有𨽻書以趣約易/而古文由此絶矣)考¶
　工記注引蒼頡篇有鞄&KR2073;柯欘顔之推曰蒼頡篇李¶
　斯所造而云漢兼天下海内并厠豨黥韓覆畔討滅¶
　殘非本文也羅氏曰其篇雖名祖蒼頡而實異史籀¶
　龜山楊氏曰圖書之文天實兆之非人私智所能爲¶
　也秦人以吏爲師嚴是古之禁盡滅先王之籍漢興¶
　去秦未逺也科斗書世已無能知者况數千載之後¶
　乎揚子曰言心聲也書心畫也世𫝊小篆李斯趙高¶
<pb:KR2n0006_WYG_004-12a>¶
　之徒以反古逆亂之心爲之其淵源可知矣(揚子或/欲學蒼)¶
　(頡史篇曰史乎史子愈於妄闕也厯張湯傳爰/書訊鞫論報劉仲馮曰趙高作爰  獄吏用之)¶
凡將一篇¶
　文選蜀都賦注引司馬相如凡將篇曰黄潤纎美冝¶
　制禪藝文類聚引凡將篇曰鐘磬竽笙筑坎侯(唐志/猶有)¶
　(此書/今闕)説文引相如説¶
急就一篇¶
　隋唐志謂之急就章顔師古叙曰司馬相如作凡將¶
<pb:KR2n0006_WYG_004-12b>¶
　篇史游景慕擬而廣之元成之間列於祕府舊得皇¶
　象鍾繇衛夫人王羲之所書篇本備加詳覈凡三十¶
　二章又見崔浩劉芳所注未善遂爲解訓晁氏曰雜¶
　記姓名諸物五官等字以教童䝉急就者謂字之難¶
　知者緩急可就而求焉羅氏曰一本相傳是吳皇象¶
　寫比顔解本無焦滅胡以下六十三字纔三十一章¶
　而已國朝太宗皇帝嘗書此篇又於顔本外多齊國¶
　山陽兩章凡爲章三十有四此兩章葢起於東漢按¶
<pb:KR2n0006_WYG_004-13a>¶
　急就篇末説長安中涇渭街術故此篇亦言洛陽人¶
　物之盛以相當而鄗縣以世祖即位之地升其名爲¶
　高邑與先漢所改真定常山並列此爲後漢人所續¶
　不疑(元帝善史書游爲此篇皆稍近古傳/稱游勤心納忠有所補益豈此類耶)¶
訓纂一篇¶
　揚雄傳史篇莫大於倉頡作訓纂説文叙孝宣時召¶
　通倉頡讀者(志云徴齊人/能正讀者)張敞從受之涼州刺史杜¶
　業沛人爰禮講學大夫秦近亦能言之孝平時徴禮¶
<pb:KR2n0006_WYG_004-13b>¶
　等百餘人令説文字未央廷中(紀元始五年正月徴/天下通知小學史篇)¶
　(者/)以禮爲小學元士黄門侍郎揚雄采以作訓纂篇¶
　隋志三蒼三卷李斯作蒼頡篇(江式曰蒼頡爰厯博/學後人分五十五章)¶
　(爲上卷書按此即志所/謂閭里  師合三篇者)揚雄作訓纂篇(江式曰元夀/中作爲中卷)¶
　後漢郎中賈魴作滂喜篇(江式曰永元中賈/叔郎接記爲下卷)故曰三¶
　蒼徐氏曰賈魴以三蒼之書皆爲𨽻字𨽻字始廣而¶
　篆籀轉微説文繋傳以蒼頡爰厯博學爲三蒼(史記/正義)¶
　(引訓纂説文/引揚雄説)雄乆爲郎校書麟閣見天下上計孝亷¶
<pb:KR2n0006_WYG_004-14a>¶
　及内郡衛卒㑹者常提三尺弱翰齎油素四尺以問¶
　異語歸即以鈆摘次於槧積二十有七嵗而書成名¶
　曰輶軒使者絶代語釋别國方言方言者葢爾雅之¶
　流也(十五/卷)劉棻從雄學作竒字(注古文/之異者)¶
杜林蒼頡訓纂一篇¶
　杜鄴𫝊初鄴從張吉學吉子竦從鄴學問尤長小學¶
　鄴子林正文字過於鄴竦故世言小學者由杜公(隋/志)¶
　(梁有蒼頡二卷杜林/注説文引杜林説)¶
<pb:KR2n0006_WYG_004-14b>¶
六書¶
　韓非子曰蒼頡之作書也自環者謂之私背私謂之¶
　公(一云自營爲/厶背厶爲公)象事(周禮注云處事/説文序云指事)象意(周禮注説/文序云㑹)¶
　(意/)象聲(周禮注云諧聲説文序云形聲/周禮䟽云書有六體形聲實多)夾漈鄭氏曰¶
　書契之本見於文字獨體爲文合體爲字文有子母¶
　主類爲母從類爲子文字之本出於六書象形指事¶
　文也㑹意諧聲轉注字也假借者文與字也古三墳¶
　伏羲氏始畫八封命臣飛龍氏造六書説文引孔子¶
<pb:KR2n0006_WYG_004-15a>¶
　曰一貫三爲王推十合一爲士㮚之爲言續也黍可¶
　爲酒禾入水也烏&KR0008;呼也貉之爲言惡也牛羊之字¶
　以形舉也凡在人下故詰屈狗叩也視犬之字如畫¶
　狗也未詳所出然似非孔子之言或緯書所載也¶
諷書九千字以上字或不正輒舉劾¶
　羅氏曰古來用字約少板䇿所書多者纔百名以上¶
　今漢代試爲史者一童所記至九千字烏覩古所謂¶
　正哉(劉勰云馬字缺畫而石建懼/死雖云性謹亦時重文也)龜山楊氏曰先王¶
<pb:KR2n0006_WYG_004-15b>¶
　之時書必同文故建官以達之所以一道徳之歸立¶
　民信也漢初猶有課試之科舉劾之令以同天下之¶
　習¶
古文¶
　科斗之書始於蒼頡其文至三代不改周宣王時雖¶
　史籀有大篆十五篇猶與科斗並行故終三代所用¶
　者惟篆與蒼頡二體盧植曰古文科斗近於爲實而¶
　厭抑流俗降在小學衛宏古文竒字序云秦改古文¶
<pb:KR2n0006_WYG_004-16a>¶
　以爲篆𨽻¶
𨽻書¶
　趙氏明誠曰庾肩吾云𨽻書今之正書也張懐瓘六¶
　體書論亦云𨽻書者程邈造字皆真正亦曰真書自¶
　唐以前皆謂楷字爲𨽻至歐陽公集古録誤以八分¶
　爲𨽻書自是舉世凡漢時石刻皆目爲漢𨽻(東魏大/覺寺碑)¶
　(隂題韓毅𨽻書/葢今楷字也)沙隨程氏曰書苑云蔡文姬言割程¶
　𨽻字八分取二分割李篆字二分取八分於是爲八¶
<pb:KR2n0006_WYG_004-16b>¶
　分書千文曰杜藳鍾𨽻唐孫過庭草書譜曰元常專¶
　精於𨽻書伯英尤工於草體彼之二美逸少兼之此¶
　以真行爲𨽻也鍾王未嘗爲今所謂𨽻書者也梁蕭¶
　子雲以逸少不及元常子敬不及逸少因此硏思遂¶
　悟𨽻式此以真行爲𨽻無疑本朝任玠序范度五體¶
　千文云𨽻則統乎羲獻鍾庾歐虞顔柳真草之軰八¶
　分則酌乎篆𨽻之間此又其證也陸氏曰周越書苑¶
　云郭忠恕以爲小篆散而八分生八分破而𨽻書出¶
<pb:KR2n0006_WYG_004-17a>¶
　𨽻書悖而行書作行書狂而草書聖以此知𨽻書乃¶
　今真書愚按唐六典注亦云𨽻書典籍表奏及公私¶
　文疏所用徐鉉謂𨽻書之法有刪繁補缺之論則其¶
　僞斷可知矣唐張懐瓘書斷云八分者秦羽人上谷¶
　王次仲所作始皇時官務稍多得次仲文簡畧赴急¶
　速之用¶
臣復續揚雄作十三章(韋昭曰臣班/固自謂也)¶
　隋唐志班固太甲篇在昔篇各一卷¶
<pb:KR2n0006_WYG_004-17b>¶
五者葢五常之道相湏而備¶
　白虎通曰經常也有五常之道故曰五經樂仁書義¶
　禮禮易智詩信也與此不同西山真氏曰六經於五¶
　常之道無不包者今以五常分屬於六藝是樂有仁¶
　而無義詩有義而無仁也可乎哉¶
注秦近君¶
　儒林傳秦㳟延君增師法至百萬言(近字/誤)¶
序六藝爲九種¶
<pb:KR2n0006_WYG_004-18a>¶
　唐氏曰漢世經先出者不如後出盛傳於後世費氏¶
　易古文尚書毛詩小戴禮左氏春秋大抵初以經名¶
　家者後多不傳所謂欲速不達晁氏曰典籍之存詁¶
　訓之傳皆漢書之力漢書於學者何負而例貶之歟¶
　¶
　¶
　¶
　¶
<pb:KR2n0006_WYG_004-18b>¶
　¶
　¶
　¶
　¶
　¶
　¶
　¶
　漢藝文志考證卷四¶
